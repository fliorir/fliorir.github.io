<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html>
<head>
<meta http-equiv="content-type" content="text/html; charset=UTF-8" />
<meta name="viewport" content="width=device-width, initial-scale=1">
<title>Пред олтара на нашата съвест, Георги Апостолов</title>
<link rel="stylesheet" media="(min-width: 710px)" href="../styles.css">
<link rel="stylesheet" media="(max-width: 709px)" href="../styles-mobile.css">
<script type="text/javascript">

  var _gaq = _gaq || [];
  _gaq.push(['_setAccount', 'UA-150797-2']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script>
</head>
<body>
<h1>Издателство "Фльорир"</h1>
<div class="break"></div>
<div id="container" itemscope itemtype="http://schema.org/Review">
	<div id="secondarynav" style="padding : 40px 0px 8px 9px;">
Иван Ангелов, <a itemprop="itemReviewed" href="http://fliorir.com/details/ivan_angelov.htm">„Притча за пшениченото зърно”</a>, <a href="http://www.fliorir.com">Изд. „Фльорир”</a>, София, 2011 г.
<p>Четете в Google Books <a itemprop="itemReviewed" href="http://books.google.bg/books?printsec=frontcover&id=YuZ4pIKy0DcC">„Притча за пшениченото зърно”
</a></p>
	</div>

	<div id="content">

<a href="../index.htm"> Фльорир </a> &gt; <a href="../books.htm"> Книги </a> &gt; <a href="../other.htm"> Публицистика </a> &gt; <a href="./ivan_angelov.htm">Притча за пшениченото зърно</a> &gt; Апостолов

<p><b>„Притча за пшениченото зърно” или...</b></p>
<b><span style="text-align: center; itemprop="headline"">ПРЕД ОЛТАРА НА НАШАТА СЪВЕСТ</span></b>
<span itemprop="author"><p><b>Георги Апостолов</b><br />
</p></span>
<p></p>


<div itemprop="reviewBody">

<p>По една случайност дочитах книгата в родния край на автора и пак съвсем случайно бях взел със себе си романа на Емилиян Станев „Иван Кондарев”. Мястото и героите на романа, както е известно,  са пак от този регион и без да искам свързах драматичния апотеоз на Емилиян Станев с дълбоко съдържателната и уникална по своя замисъл книга на Иван Ангелов. Разликата във времето на събитията е почти 80 години, а нещата са толкова близки, събитията толкова си приличат, героите сякаш са едни и същи. </p>
<p>Не го казвам за да съпоставям произведенията и авторите, а защото нещата се повтарят, което е тъжно, ужасно тъжно, досадно и тунелно безизходно сякаш. За <a href="./ivan_angelov.htm">„Притча за пшениченото зърно”</a> може и съм сигурен, че ще се говори много, тя заслужава тираж и съдба, които биха й дали сериозно място в множество класации, ако не бе „избухнала” демокрацията, но това е вече друга тема. За да бъда по-кратък, се спрях на няколко основни, според мен, акцента, които дават представа за написаното от Иван Ангелов, и смятам , че ще събудят сериозни размисли.</p>
<p><b>Тази книга е една изповед и откровение</b>, първо защото Иван Ангелов винаги е бил докрай откровен. Тук обаче нещата стигат до дълбочина, която надхвърля проблематиката, обхваната от един автор, тя е проблем на обществото ни, бих казал дори на света, ако се прозрат всички послания, ако се разберат всички негови „мостове”, които той хвърля от вчерашния към днешния и  утрешния ден. Авторът разкрива изцяло житейското си кредо, оголва душата си и не иска прошка! Прошка трябва да иска онзи, който разбере книгата, защото виновни сме всички.</p>
<p><b>Тази книга е резултат от помъдряване</b>, казвам го с пълното съзнание, че Иван Ангелов носи и ще носи в себе си онова детско доверие, учудване от света, любопитства и наивитет, които демокрацията не само срина и погази, но превърна реалността в кошмар. Осъзнаването при него не е изгонило детското, което го прави извънредно чувствителен и вече далеч недоверчив, но помъдряването носи и белега на отрезвяване, от което се нуждаем всички ние.</p>
<p><b>Тази книга е саморазпятие</b>, защото Иван Ангелов много обича да се саморазисква. Сега обаче на кръста са всички. Той първо с достолепие приковава сам себе се, но на разпятието на будната си съвест не пропуска да закове политици, псевдодемократи, лъжепатриоти и всякакви други политически боклуци, чиито парцалаци ще се веят с вятъра на Ивановата публицистика като прани гащи в циганско гето – съдба, която днес е твърде лека за присъствието им в нашия човешки ден.</p>
<p><b>Тази книга е исторически поглед върху нещата от живота днес</b>. Подходът на Иван Ангелов е не само оригинален, той показва неговия талант да погледна на събитията от тяхната предистория, да ги оцени и покаже като причина и следствие, а не да ги преджапа, както това става в съвременната журналистика, като краставо магаре през кална бара. Търсейки дълбочината и причинно-следствената връзка между събитията авторът показва и една непредубеденост с богата фактология и категорично професионално внушение.</p>
<p><b>Тази книга е университет</b> за онези, които могат, искат и се учат на журналистика, независимо на каква възраст са. Стига да разберат посланията, но за това се иска култура, достатъчно професионален и човешки заряд и ерудиция, за да проникнеш в контекста. Понякога читателят се улавя, че това са и негови мисли, и негови разсъждения, изводи и анализи, но ги е написал Иван Ангелов, както винаги оригинално, професионално и с блестящия си изказ.</p>
<p><b>Тази книга е жарава</b>, не е за вечерно четене,  защото събужда помислите ти на читател, на обществено животно, на човек, който носи отговорност и търси пътищата за да спаси, поне в себе си, майка България. Тази книга не приспива, тя събужда, тя е зов, бих казал дори знаме на будната човешка съвест. На дали ще я разберат, Иване, дано я разберат! Дано тази жарава събуди нестинарското у всеки от нас!</p>
<p><b>Тази книга е тъжен, но дълбок и важен политологически анализ</b>, макар да няма такава задача сама по себе си. На пръв поглед изглежда богата на факти, събития и имена, но самата конструкция я превръща  и в  дълбоко проникновена, своеобразна журналистическа експедиция в   процесите, които се развиват в обществото ни, тя е едно уникално изследване, което няма еквивалент в професионалната ни практика днес.</p>
<p><b>Тази книга битка на ерудицията и човещината с политическото скудоумие</b>, битка за истината, за човешкото откровение, което днес толкова много ни липсва. Езикът, изказът, начинът на структуриране на материала подсказват едно дълбоко премислено и осъзнато излизане на барикадата, където днес мислено всички сме, но Иван Ангелов излиза пръв, и засега сам в защита на моралните ценности в живота на обикновения човек и в осквернената професионална памет на нашата журналистика.</p>
<p><b>Тази книга е болка</b>, тя е част от страданието на Иван Ангелов, защото неговата изключителна чувствителност не може да го остави безразличен към всяко събитие, към всяка дума, казана или  чута, към всеки образ и човешка съдба. Несправедливостите винаги са били част от битието на Иван Ангелов, те са част от битието на всички ни, но той освен, че ги носи ги превръща в иконостас в храма на собствените си преживявания. В болката обаче човек е винаги сам! Големият въпрос е да бъдем съпричастни, защото болката на автора е болка на всички ни, ако някои не са я забравили в прашасалите тавани на заспалата си съвест. </p>
<p><b>Тази книга е оптимизъм</b>, колкото и странно да изглежда това, защото щом я има, щом има такива хора, автори и журналисти, значи има кой да поведе чета, да каже истината, да събуди заспалите и да удари по мазната маса на оядените ни управници.  Да, те няма да видят „Пшениченото зърно…”, те няма да забележат тази книга, но тя си остава книга-камбана и ще звучи в съвестта на всички, които носят съвестна българи и човеци. 
Що се отнася до заглавието, Иване, ние го разисквахме още далеч преди да излезе самата книга, но сега съм твърдо убеден, че то наистина не само е подходящо, но събира в себе си всичко, което внушава книгата, не е случайно и носи целия и публицистичен и човешки заряд, за което ти се покланям.</p>
</div>
<p align=right><b><i>Георги Апостолов</i></b></p>
<b>28 октомври 2011 г.</b>
<p></p>

<a href="../index.htm"> Фльорир </a> &gt; <a href="../books.htm"> Книги </a> &gt; <a href="../other.htm"> Публицистика </a> &gt; <a href="./ivan_angelov.htm">Притча за пшениченото зърно</a> &gt; Апостолов

	</div>
	</div>
	<h2>&copy; Copyright Fliorir 2008. All rights reserved.</h2>
</body>
</html>