<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html>
<head>
<meta http-equiv="content-type" content="text/html; charset=UTF-8" />
<meta name="viewport" content="width=device-width, initial-scale=1">
<title>Фльорир - примиера на книгата "Лабиринтът" - том втори</title>
<link rel="stylesheet" media="(min-width: 710px)" href="../styles.css">
<link rel="stylesheet" media="(max-width: 709px)" href="../styles-mobile.css">
</head>
<body>
<h1>Издателство "Фльорир"</h1>
<div class="break"></div>
<div id="container">
	<div id="secondarynav">

	</div>

<div id="content">

<p><b>Приветствие на Красимир Георгиев при премиерата на книгата <a href="spasov2.htm" title="Labirintut, tom 2">„Лабиринтът” – том втори</a>, на Георги Спасов, 26.11.2007 г., 18,00 ч, зала 9 на НДК</b></p>
<p></p>
<p>Дами и господа,</p>
<p>Ценители на изящната словесност,</p>
<p>Приятели на Георги Спасов,</p>
<p>Добре дошли на премиерата на книгата „Лабиринтът” – том втори. Добри мисли в окото на бурята, добра среща с поредните страници от мегапоемата на Георги Спасов „Лабиринтът”.</p>
<p>Защо „Лабиринтът”? В поезията си Георги Спасов търси отговор на сложни въпроси, поставени пред времето и пред човечеството. Той размишлява за самобитността на човека и за бъдещето на планетата, за верността, родолюбието и честта, за пътя и за битието, за любовта и достойнството като доминанти на човешкия морал, като вселенска мъдрост, път към храма и начин на живот. Поезията му е тревожен диалог с нас, припомняне за жестокото и в същото време мъдро време, предупреждение срещу опасността от безразличието. С езика на баладично-приказното и философско-космичното и със сложния чисто негов експресивно-импресивен поетичен изказ Георги Спасов споделя болката си от несъвършенството на света, в който живеем, сглобява късчета от пещерите на миналото в многоцветна перлена огърлица, а после я разпилява сред лабиринта на настоящето. Поетът талантливо защитава правото си да буди заспалите и да дърпа ушите на наивниците в този жесток свят, в който трябва да се борим за човещина и да търсим разпилените перли на доброто.</p>
<p>Това е поезия с ясна гражданска позиция и с ярка творческа идея – да овладеем срива на стойностите и на критериите и да си върнем душата. Тази поезия е като краен срок за равносметка, че ако не преодолеем днес инерцията да се крием под керемидката си, ако не станем част от обществените и звездните промени, никога няма да можем да се измъкнем от лабиринта на равнодушието.</p>
<p>Затова смятам, че творчеството на Георги Спасов е една цялостна мегапоема, в лирико-епичните пространства на която гравитират поезията, прозата, афористичната мисъл и публицистиката. Всъщност проект „Лабиринтът” включва 4 тома. Поетичната фабула и публицистичното пространство както на всяко отделно стихотворение от настоящия том втори, така и на всяко отделно произведение от останалите томове на „Лабиринтът” имат своя железен общ сюжет. Срещата ни с литературните прозрения на Георги е като достигането до окото на бурята – поезията му не е кротка, в нея има движение, има живот, тя е нежна и яростна едновременно – и преди да достигнем до окото на бурята, ние преминаваме през бурята.</p>
<p>Няколко думи за хората, които оформят визията на днешната премиера, и за хората, които помагат за реализирането на проект „Лабиринтът”. Стиховете на Георги днес се изпълняват от актьора Мирослав Пашов, пред рояла е проф. Елка Русева, а цигулката е в ръцете на Лидия Радионова. Слово за поезията на Георги Спасов ще изнесе поетът Марко Ганчев. Книгата се издава от издателство „Фльорир”. Редактори на книгата сме аз – Красимир Георгиев, и Чайка Христова. Голяма помощ при съставителството на тома оказа съпругата на Георги Спасов Величка. Рисунките в книгата са на художника Иван Нинов, оформител е Петко Минчев. От приятелите на Георги Спасов помощ за подготовката на „Лабиринтът” оказаха Лили Тодорова, д-р Желю Желев, Венета Тенева, Георги Георгиев–Геш, Елка Димитрова, Ивайло Трифонов, Румен Данов, Юлиана Димитрова, Михаил Иванов, Георги Мишев, Георги Величков, Марко Ганчев и Никола Иванов. Изказваме горещата си благодарност на Министерството на културата и на „Овергаз Инк.”, които са спомоществователи на книгата, а също на Националния дарителски фонд „13 века България”, Фондация „Желю Желев”, Конфедерация на труда „Подкрепа” и на Иван Евлогиев, Асен Мичковски, Румен Христов и Ив Жоржие, включили се в подпомагането на други етапи от проект „Лабиринтът”.</p>
<p>Сред присъстващите в залата виждам много достойни, именити българи; няма да изброявам още имена, страхувам се, че ще пропусна някого; от името на организационния съвет по издаването на творчеството на Георги Спасов им благодаря, че почетоха днешния празник на поезията.</p>
	</div>
	</div>
	<h2>&copy; Copyright Fliorir 2006. All rights reserved.</h2>
<script src="http://www.google-analytics.com/urchin.js" type="text/javascript">
</script>
<script type="text/javascript">
_uacct = "UA-150797-2";
urchinTracker();
</script>
</body>
</html>