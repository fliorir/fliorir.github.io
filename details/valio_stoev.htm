<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html>
<head>

<meta http-equiv="content-type" content="text/html; charset=UTF-8" />
<meta name="author" content="krasin" />

<meta name="viewport" content="width=device-width, initial-scale=1">
<title>Фльорир – Второто разпятие на Христос – Валентин Стоев</title>

<link rel="stylesheet" media="(min-width: 710px)" href="../styles.css">
<link rel="stylesheet" media="(max-width: 709px)" href="../styles-mobile.css">
<style>a img,:link img,:visited img {border: none;}</style>
<script type="text/javascript">

  var _gaq = _gaq || [];
  _gaq.push(['_setAccount', 'UA-150797-2']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script>
</head>
<body>

	<h1>Издателство "Фльорир"</h1>


	<div class="break"></div>

	<div id="container">

		<div id="secondarynav" style="padding : 40px 0px 8px 9px;">

		<p><a href="http://books.google.bg/books?printsec=frontcover&id=pbXneO3jBVcC">
Четете в Google Books</a></p>
		
<table summary='Google Book Search Cobrand Html Code'>
<tr>
<td style='background: rgb(217, 213, 191)'>

<form method='get' action='http://books.google.com/books/p/pub-2065306547344643' name='books_search'>
<span style="color: rgb(0, 0, 0);" id="textMsgBV">
Търсене в книгата:</span>
<br>

<input name="q" id="b_vertical_searchbox" size="23" maxlength="255" value="" type="text">

<br>

<input name="btnG" value="Намери" type="submit">

<br>

<img src="http://books.google.com/googlebooks/cobrandfiles/Powered_By_Google_WHITE.png" alt="" id="blogotypeV" align="absmiddle" border="0">
<input name='hl'value='bg'type='hidden'/>

<!-- ISBN --><input name='vid' value='ISBN9789544100148' type='hidden'/>
<input name='ie'value='UTF-8'type='hidden'/>
<input name='oe'value='UTF-8'type='hidden'/>
</form>
</td></tr></table>
<br />
<a href="#about">Резюме</a><br />
<a href="#the_author">За автора</a><br />
<a href="#by_the_author">От автора</a><br />
<a href="#parts">Откъси</a><br />



		</div>

		<div id="content">
<a href="../index.htm"> Фльорир </a> &gt; <a href="../books.htm"> Книги </a> &gt; <a href="../prose.htm"> Проза </a> &gt; Второто разпятие на Христос
<h3>ВТОРОТО РАЗПЯТИЕ НА ХРИСТОС</h3>
<b><i>Съвременна притча</i></b>
<p></p>
<a href="../covers/valio_stoev.jpg"><img src="../thumbnails/valio_stoev-small.jpg" alt="ВТОРОТО РАЗПЯТИЕ НА ХРИСТОС" title="Увеличи корицата"  /></a>
<fieldset title="Book details">
<legend>Детайли</legend>
<i>Жанр:</i> Роман<br />
<i>Издател:</i> ИК "Фльорир"<br />
<i>Автор:</i> Валентин Стоев<br />
<i>Редактор:</i> Красимир Георгиев<br />
<i>Художник:</i> Ишхан Нигохосян<br />
<i>Компютърен дизайн:</i> Калинка Тегова<br />
<i>Технически редактор:</i> Красин Алексиев<br />
<i>Коректор:</i> Елка Димитрова<br />
<i>Формат:</i> 100х70/32 (12 х 16,5 см.)<br />
<i>Печатни коли:</i> 7 (112 стр.)<br />
<i>Тираж:</i> 300<br />
<i>Излязла от печат:</i> 05.02.2011 г.<br />
<i>ISBN:</i> 978-954-410-014-8<br />
</fieldset>
<br />

<fieldset title="Price">
<legend>Цена</legend>
<i>Корична цена:</i> 6,00 лв. <br/>
<i>Борсова цена:</i> 4,20 лв.<br/>
</fieldset>
<p></p>

<fieldset title="How to Buy">
<legend>За поръчки</legend>
Поръчки могат да се направят на e-mail <a href="mailto:office@fliorir.com"> office@fliorir.com </a>. За повече информация виж <a href="../contacts.htm">"Контакти".</a><br />
<table  border="0" cellpadding="0" cellspacing="0" width="124" height="23" 
        style="background: url(box_background.png) no-repeat;">
    <tr>
        <td width="47" height="23"  align="left" valign="top" style="padding: 5px 0px 0px 6px;">
            <a href="http://www.book.store.bg/p49991/vtoroto-razpiatie-na-hristos-valentin-stoev.html" style="font-family: Arial, Helvetica, sans-serif; font-size: 11px; 
                               color: #FFF; text-decoration: none;">Купи от</a></td>
        <td width="77" height="23" align="right" valign="top" style="padding: 0px;">
            <a href="http://www.book.store.bg/p49991/vtoroto-razpiatie-na-hristos-valentin-stoev.html"><img src="button.png" alt="" width="77" height="23" border="0" align="right" 
                             style="padding: 0px; margin: 0px;"/></a></td>
    </tr>
</table>
</fieldset>
<p></p>

<fieldset>
<legend><a name="about">Резюме</a></legend>
Две хилядолетия след разпъването му на кръста Иисус Христос отново идва на Земята. Слиза по копринена стълба от небето и отива при хората. Как ще посрещнат небесния пратеник в Йерусалим и във Ватикана - като Месия или като измамник, като Спасител или като натрапник? Какви чудеса ще направи Иисус? Ще бъде ли разпънат отново на кръста? Как ще приключи божествената му мисия на Земята? Отновори на тези въпроси читателите ще открият сред страниците на съвременната притча "Второто разпятие на Христос".<br />
За пръв път в световната литература Бог слиза на Земята. И заварва чудесиите на днешното време. Иисус Христос отново проповядва срещу алчността, коварството и неправдите, които не само, че не са изчезнали, но са се и умножили. <br />
Уважаеми читатели, прочетете книгата „Второто разпятие на Христос” на писателя Валентин Стоев, за да разберете как Божият син бе разпънат отново. От днешните Пилатовци.
<br/>
</fieldset>
<br />


<fieldset>
<legend><a name="the_author">За автора</a></legend>
<img style="float : right;" src="../thumbnails/valio_snimka_koritca.jpg" alt="Валентин Стоев" title="Валентин Стоев" />Валентин Стоев е роден на 20 август 1946 г. в София. Завършил е българска филология в СУ „Св. Климент Охридски”. Публикува проза, публицистика и есеистика в централния и в периодичния печат. Работил е като редактор, завеждащ отдел и зам.-главен редактор във вестниците „Отечествен фронт”, „Демокрация”, „Континент”, „Стандарт”, „Сега” и др. Автор е на книгите „В Америка с Петров” (публицистика, 1995 г.), „На зигзаг нагоре” (разкази, 1998 г.) и „Второто разпятие на Христос” (съвременна притча, 2011 г.). <br/>
</fieldset>
<br />

<fieldset>
<legend><a name="by_the_author">От автора</a></legend>
Сигурен съм, че поне половината читатели (дай, Боже, да са повече като цяло) ще ме попитат дали вярвам в Бог. Не, разбира се, в традиционния смисъл. Но в същото време приемам безрезервно думите на една от героините от книгата, според която това, че някои неща все още не са доказани научно, не означава, че не съществуват. А иначе съм убеден, че вярата в Бог прави лошия по-малко лош, а добрия още по-добър. Защото Бог е любов!<br />
Вальо<br />
</fieldset>
<br />




<h3><a name="parts">И слезе Бог на Земята</a></h3>
Седем хеликоптера кръжаха над площада пред Стената на плача. Шумът им бе разбиващ, полицаи в бойна екипировка с насочени надолу автомати висяха, провесени от всички страни. Долу множеството се тълпеше, а само преди два часа никой в Йерусалим не можеше и да предположи, че предстои подобно стълпотворение.<br />
Копринената стълба от небето вече втори час висеше на ръба на Стената. Старият град на Йерусалим буквално се препълваше, защото към площада пред някогашния Соломонов храм от всички страни прииждаха хора. Вече бяха хиляди. Градската управа се бе видяла в чудо. Правителството отказваше да се събере извънредно. „Нямаме време и правомощия за глупости!”, бе реакцията му и общинарите трябваше сами да се справят с извънредната ситуация. Решиха, че на първо време просто трябва всички автобусни линии в града да се пренасочат към Стария град.<br />
А там, на самия ръб на Западната стена, вдигнал ръце, прибрани в дланите, към небето, стоеше изправен самият Иисус Христос. Същият, но ако трябва да вярваме на евангелистите, вече на 2033 години. Облечен в роба, досущ като познатата от филмите, с развята от вятъра дълга (но не руса!) коса.  <br />
В първите редове на тълпата – вцепенени, вторачили поглед към Спасителя, най-бурно, в екстаз, с пълен глас крещяха и го аплодираха най-ревностните юдеи, най-ортодоксалните, които все така се клатеха, бръщолевейки неразбираеми думи с безумни очи. <br />
Тълпите прииждаха, скоро площадът се изпълни. Мълвата, че иначе чуждият на евреите християнски бог Иисус се е явил 2000 години след разпятието му, и то на мястото, където вече е бил осъден „на кръста”, се бе разнесла с бясна скорост. Повечето от израелците не вярват сляпо на свещените книги, но бидейки юдеи, всички държат на тях. Знаят, че съдбовен момент в юдейската религия е появяването на месията.<br />
Някога, преди 2000 години, бяха обявили Иисус за лъжемe¬сия, но според преданията, а и според Светото писание пратеникът на Господ, Синът Божий все някога трябваше да се появи на Земята. Дошъл ли е моментът? – питаше се тълпата. <br />
– Истина ви казвам, чада мои. Нови фарисеи яхнаха Божието слово, за да грабят, сквернят и преяждат... 2000 години народът ми страда, несправедливо обвинен в антихристки деяния... Тук съм, за да въздам правосъдие...<br />
 Гласът на Божия син бе тих, но отчетлив и всички го чуваха. Някои крещяха: „Говори, говори!” Той, отвърнал глава от тълпата, гледаше към небето. А то бе синьо и кротко – ни топло, ни студено, ни чуждо, ни свое. И дълбоко, много дълбоко...
Наблюдателният зрител можеше да забележи в дъното на площада, зад тълпата попрегърбената фигура на мъж на средна възраст, който, по всичко личеше, бе далеч от необмислените действия, но бе готов на всичко. Но никой не го видя, множеството бе съсредоточено върху месията, месията – върху множеството. После ЛекоПрегърбения пое след хората. Накъде, никой не знаеше... 
Хеликоптерите продължаваха да кръжат, да ръмжат и да въдворяват ред горе на небето. А долу на земята беше съвсем друго. Три роти полицаи обграждаха тълпата, без обаче да пречат на новопристигащите да се присъединят.<br />
В средата на множеството младото семейство Калон, мъж и жена, едва удържаше на напора отзад. Жената – Мариам, двадесет и осемгодишна домакиня, която никога не се бе увличала по Божите работи, сега бе неузнаваема. Стискаше ръката на мъжа си Йосиф, който бе напуснал работното си място на йерусалимския Голям пазар, за да я придружи на „събитието”. Искаше да не е сама и си имаше причини за това. Вече четири години Мариам правеше неистови усилия да забременее, но все не успяваше, въпреки че всичко необходимо за това беше налице. В последно време тя бе изпаднала в депресия, внушаваше си, че Господ я наказва с бездетие за нещо, което е сторила, но тя не знаеше какво е то. „Нямам прегрешения!”, гневеше се Мариам и продължаваше да чопли раната.  <br />
Човешките талази избутаха жената напред, Йосиф изостана и двамата се изгубиха. Известно време виждаше гърба й, после тя се разми в тълпата.<br />
Семейство Калон беше от традиционните. Издържаше се от малките комбинации, които правеше Йосиф и които в днешно време наричат хитринките на прекупвача. Пазаруваше от стоковата борса по цени на едро и продаваше на леко завишени цени на дребно. Завишени, но не прекалено. <br />
Йосиф не се трогваше много от ставащото на площада, тук бе, за да угоди на жена си и да й помогне да зърне така нареченото чудо невиждано. Когато изгуби Мариам от погледа си, се опита да се придвижи напред, но не успя и се измъкна встрани. От нея нямаше и помен, тълпата продължаваше да нараства, Йосиф разбра, че стоенето му на площада вече е излишно, а му беше и безинтересно, затова реши да се прибере у дома. „В момента не й е до мене, ще погледа, ще погледа и ще се прибере!” <br />
Двамата рядко се караха, бяха заедно вече шеста година и се наслаждаваха на мълчаливо семейно равновесие. Само извънредни обстоятелства можеха да разрушат съгласието им. И ако за Йосиф такива нямаше и не можеше да има, за Мариам съкровеното, очакваното дете, което все не идваше, беше в състояние да я разплаче всеки момент. Беше му измислила и име – Томер, което на иврит означава „високо дърво”, защото беше повече от сигурна, че ще е момче. Имаше дни, в които си представяше, че него вече го има, че спи в другата стая (която задължително щеше да бъде специално подредената детска стая на Томер), и внезапно се сепваше при мисълта, че отдавна не го е наглеждала. Може би плаче, а тя не го чува...  <br />
Йосиф трудно си проби път в обратна посока, още по-трудно се добра до колата, спряна на малка уличка недалеч от Стената на плача, запали я и отпраши. Апартаментът им се намираше в едно от новите предградия на Йерусалим.<br />
„Има смущаващи неща!” – мислеше си Йосиф. Когато се срещнаха в центъра, той направо не позна жена си. Очите й горяха, когато му разказваше „случката”, почти крещеше... „Ще й мине!” – успокояваше се все пак Йосиф.<br />
През това време площадът пред Соломоновия храм се пукаше по шевовете. Тълпата бе избутала Мариам съвсем напред и тя вече бе сред зяпачите в първата редица. Изненада се, когато се чу, че заедно с останалите скандира името на Иисус.<br />
С остро свистене откъм западната страна на площада налетяха нови полицейски коли. Мощен говорител прозоваваше хората да се разотидат. И тогава – о, чудо! – Иисус стъпи на Земята. Божествен миг: за християните очакван 2000 години, за юдеите – два пъти по толкова. Няколко полицаи и войници прихванаха Сина Божий, без той въобше да се съпротивява, и го вкараха в камионетката. Воят на сирените бе оглушителен, а скоростта – въпреки тълпата, бясна.	<br />
Отведоха Го!<br />
И тогава небето изведнъж потъмня, сякаш е среднощ. Светкавици разцепиха небето, рукна дъжд отвсякъде, дали пък не идваше нов потоп. Множеството мигом подгизна до кости. Ураганен вятър отвя шапки и забрадки. Природата се бунтуваше. Когато полицейските коли се изгубиха в далечината, всичко свърши, нямаше и помен от пороя. Слънцето се върна на небето. И стана свежо, много свежо. Като никога досега...<br />



<br />







<br/>


<a href="../index.htm"> Фльорир </a> &gt; <a href="../books.htm"> Книги </a> &gt; <a href="../prose.htm"> Проза </a> &gt; Второто разпятие на Христос

		</div>
	</div>
	<h2>&copy; Copyright Fliorir 2008. All rights reserved.</h2>
</body>
</html>
