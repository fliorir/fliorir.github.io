<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html>
<head>

<meta http-equiv="content-type" content="text/html; charset=UTF-8" />
<meta name="author" content="krasin" />

<title>Фльорир - Ергосфера &gt; Космология &gt; Апокалипсис утре</title>

<style type="text/css" media="all">@import url( ../styles.css );</style>

</head>
<body>

	<h1>Издателство "Фльорир"</h1>


	<div class="break"></div>

	<div id="container">
		<div id="content">
<a href="../ergosfera.htm"> Ергосфера </a> &gt; <a href="../cosmology.htm"> Космология </a> &gt; Апокалипсис утре
<p><b>Астропроблемите чукат на вратата ни! Кога ще дойде краят на света?</b></p>
<p></p>
<h3>            Апокалипсис утре</h3>
<p></p>
<p></p>
<p></p>
<p>Някои астрофизици твърдят,че след седем милиарда години Млечният път, в състава на който се намира и нашата Слънчева система, ще се сблъска с галактиката Андромеда. Днес двете звездни системи са на разстояние от около два милиона светлинни години и се приближават една към друга със скорост 130 км/сек. Сблъсъкът ще предизвика най-голямата катастрофа в историята на Вселената.</p>
<p>Поне два милиарда години по-рано Земята ще бъде превърната в огромен камък. В залеза на своя живот умиращото Слънце ще погълне нашата планета.</p>
<p>Човечеството отдавна ще е изчезнало сред някоя от грандиозните беди, които го очакват: промяната на оста на въртене на Земята, смяната и разпадането на земните магнитни полюси, озоновите пробиви, убийствената радиация, ледниковите периоди, парниковия ефект, сблъсъка с други небесни тела.</p>
<img src="images/apokalipsis.jpg" alt="Апокалипсис"/><img class="right" src="images/apokal_kol.jpg" alt="Апокалипсис"/><p>Кога все пак ще дойде краят на света? Кога ще бъде записана последната страница в човешката история?</p>
<p>Според предсказанията на Нострадамус човечеството ще изчезне в началото на ХХІ век. Според изчисления, свързани с вътрешната архитектура на Хеопсовата пирамида, Земята ще загине в първите години на третото хилядолетие. Според свръхмощните компютри на израелския математик Елиаху Рипс, разгадал секретния код на Библията, апокалипсисът предстои през 2010 г.</p>
<p>Учените са единодушни, че най-близката глобална заплаха за планетата е сблъсъкът с голям астероид. Най-близката заплаха за Земята днес е астероидът Икар, а след  четвърт век е възможен унищожителен сблъсък с астероида XF-11. Опасността е съвсем реална!</p>
<p><img src="images/24-1.jpg" alt="Мексиканският метеоритен кратер Чиксулуб с диаметър 200 километра, е отворен от сблъсък с 10-километров болид преди 65 милиона години, което вероятно е довело до края на динозаврите"/><img class="right" src="images/24-2.jpg" alt="Според изследвания на НАСА Земята беше застрашена през 2004 г. и ще бъде сериозно застрашена през 2069 г. и 2086 г."/>Родена както и останалите небесни тела в Слънчевата система от сблъсъка на безброй планетоиди, за три милиарда и деветстотин милиона години Земята е претърпяла милиони унищожителни "бомбардировки" от безформени каменни или метални маси. През последните седемстотин милиона години честотата на сблъсъците постепенно е намалявала и днес учените изчисляват за вероятно сблъсъка с макси-бомбите с около 10 км диаметър веднъж на всеки 30 000 000 години, сблъсъка с астероид с диаметър около километър веднъж на 100 000 години, а падането на космически обекти с диаметър около сто метра веднъж на 1000 години.</p>
<p>Астероид с диаметър стотина метра би причинил смъртта на милиони хора. Ако падне в океана, той ще предизвика неколкостотин метрова вълна, която ще "отнесе" крайбрежните територии на континентите. <img src="images/26-1.jpg" alt="Астероид с диаметър стотина метра би причинил смъртта на милиони хора"/><img class="right" src="images/26-2.jpg" alt="Астероидите са многобройни небесни тела, съсредоточени предимно между орбитите на Марс и Юпитер"/>След експлозията при удара с астероид, голям около километър, освен глобалните поражения Земята ще бъде обвита в прах и ще настъпи т.нар. ядрена зима. А ако ни посети по-голям астероид, няколко километровата ударна вълна ще обикаля Земята със скорост над 25 000 км/ч и ще унищожи всичко. Според учените вероятността от подобен сблъсък съвсем не е малка - 1:10 000!</p>
<p>Астероидите са многобройни небесни тела, съсредоточени предимно между орбитите на Марс и Юпитер. Под въздействието на гравитационни сили някои от тях се отклоняват от орбитите си и се насочват към Земята. Тези неканени гости се движат по елипсовидна траектория, което позволява да се изследват периодът и начинът на приближаване.</p>
<p>Колко са т.нар. неообекти, движещи се в близост до нашата планета? Безбройни са! Около 2000 са астероидите с диаметър по-голям от километър, над 350 000 са космическите убийци с диаметър над 100 м.</p>
<p>Стотици са земните рани, получени от астероиди. Мексиканският метеоритен кратер Чиксулуб с диаметър 200 километра, е отворен от сблъсък с 10-километров болид преди 65 милиона години, което вероятно е довело до края на динозаврите.</p>
<p>...В небето неочаквано се появява едно второ слънце, което експлодира. От земята се надига облак с формата на гъба, който покрива планетата... Така изследователят Джеймс Скоти, директор на Лунната обсерватория към Университета на Аризона, САЩ, си представя падането на астероид с диаметър 30 м и маса над 60 000 тона, издълбал кратер с диаметър 1200 м и дълбочина 180 м, станало преди 50 000 години на територията на щата... И някак незабелязано от нас остана съобщението на астрономите, че през настоящата 2002 г. космическо тяло с почти подобни размери мина само на 120 000 км от земната ни твърд и че само преди няколко месеца великата катастрофа бе на прага ни.</p>
<p>Според изследванията на Скоти последствията от астероидите могат да се обособят в три основни групи:</p>
<p>Небесните камъни с ограничен размер от десетина метра диаметър развихрят ударна енергия от около 50 000 тона. За щастие по-голямата част от тези метеорити се разпада и изгаря в атмосферата. Подобен е случаят със Сибирския метеоритен дъжд през 1947 г., когато 200-тонен космически обект се разцепи на няколко километра над земната повърхност и създаде над 200 малки кратера.</p>
<p>Последствията от средните астропроблеми с диаметър между 50 и 100 метра са вече сериозни, макар и не фатални за цялото човечество. Ако метеоритът от 1908 г., разрушил големи територии в Тунгуска област в Сибир, бе паднал над гъсто населен район, щял да предизвика по-големи разрушения от тези на атомните бомби в Хирошима и Нагазаки. Свидетели, наблюдавали катастрофата на стотици километри разстояние, си спомнят възпламененото небе и горещата въздушна вълна. Небесният блясък, продължил дни наред, е забелязан в много европейски страни.</p>
<img src="images/apokal_kol3.jpg" alt="Апокалипсисът, прагът на планетарната катастрофа е свързан със сблъсъка с астероид с диаметър един километър, но и доста по-малко небесно тяло би засегнало фатално цялата планета"/><p>Апокалипсисът, прагът на планетарната катастрофа е свързан със сблъсъка с астероид с диаметър един километър, но и доста по-малко небесно тяло би засегнало фатално цялата планета. Възможно е най-големите космически тела, падали върху Земята в нейната младост, да са достигали до една хилядна от земната маса, което да е коригирало ъгъла на земната ос до сегашните 23,5 градуса. Това е само хипотеза, но е факт, че не веднъж сблъсъци с метеорити са унищожавали над 60 % от живите същества на Земята.</p>
<p>По планетата се откриват следи от иридий в количества по-големи от нормалното и тъй като иридият присъства в много от астероидите, днес учените го считат за изкопаем отпечатък на древни астрокатастрофи.</p>
<p><img src="images/apokal2_kol.jpg" alt="Една фатална катастрофа би могла да се случи след милиони години, но може да стане и след няколко години, след няколко месеца"/><img class="right" src="images/Stud2.jpg" alt="Ето как биха изглеждали небостъргачите на Манхатън в Ню Йорк"/>Възможно ли е да се предотврати сблъсъкът с астероид? Необходимо е много време, доста повече, отколкото е в сценариите на фантастичните филми.</p>
<p>НАСА е каталогизирала няколко хиляди космически тела, които биха пресекли земната орбита, но определянето на техния път изисква продължителни наблюдения и само за неколкостотин има по-точни данни. Днес само 10 % от астероидите, пътуващи към Земята, са идентифицирани! При всяко ново наблюдение данните могат да се окажат променени. Опасността от сблъсък с XF-11 например е намаляла, но все още не е ясно къде ще го отведе космическата му разходка. Според изследвания на НАСА Земята беше застрашена през 2004 г. и ще бъде сериозно застрашена през 2069 г. и 2086 г. Предвижда се един от астероидите "да оближе" планетата на разстояние само 1 000 000 километра, което според космическите мащаби е "на косъм разстояние". Но учените не изключват възможността от появата и сблъсъка с някой непознат болид.</p>
<p>Международният астрономически съюз създаде работна група за изследване на астероидите. В резултат на нейната дейност се появи фондация "Спейсгард", координираща дейността на различните групи, действащи в тази област. Факт е, че през последните години краят на света чукаше на вратата ни. През март 1989 г. метеор с диаметър половин километър мина само на милион километра от Земята. През декември 1994 г. астероид с диаметър над десет метра профуча на разстояние една трета от разстоянието до Луната. През декември 1996 г. в опасна близост премина астероидът Туталис. И пр., и пр.</p>
<p>Разглеждат се различни проекти, подготвят се специализирани обсерватории, но ще са необходими десетки години, преди да се премине към реална възможност за защита на Земята.</p>
<p>Една нова фатална катастрофа би могла да се случи след още 65 милиона години, но може да стане и след няколко години, след няколко месеца. Да не забравяме, че за девет от всеки десет астероида, движещи се към Земята, ние не знаем нищо!</p>
<p></p>
<p><b>Красимир ГЕОРГИЕВ, Евгени АЛЕКСИЕВ</b></p>
                                                                                                 
<p></p>
<p></p>
<p><img src="images/apokal_kol3s.jpg" alt="Апокалипсисът, прагът на планетарната катастрофа е свързан със сблъсъка с астероид с диаметър един километър, но и доста по-малко небесно тяло би засегнало фатално цялата планета"/>Апокалипсисът, прагът на планетарната катастрофа е свързан със сблъсъка с астероид с диаметър един километър, но и доста по-малко небесно тяло би засегнало фатално цялата планета. Сблъсъкът с голям астероид ще предизвика глобални поражения. Ударната вълна ще обикаля планетата със скорост над 25 000 км/ч и ще унищожи живота, който познаваме. Земята ще бъде обвита в прах и ще настъпи т.нар. ядрена зима. Вероятността от подобен сблъсък е 1:10 000</p>
<p><img src="images/Stud2s.jpg" alt="Ето как биха изглеждали небостъргачите на Манхатън в Ню Йорк"/>Ето как биха изглеждали небостъргачите на Манхатън в Ню Йорк</p>
<p><img src="images/apokal2_kols.jpg" alt="Една фатална катастрофа би могла да се случи след милиони години, но може да стане и след няколко години, след няколко месеца"/>Една фатална катастрофа би могла да се случи след милиони години, но може да стане и след няколко години, след няколко месеца</p>
<p><img src="images/24-1s.jpg" alt="Мексиканският метеоритен кратер Чиксулуб с диаметър 200 километра, е отворен от сблъсък с 10-километров болид преди 65 милиона години, което вероятно е довело до края на динозаврите"/>Мексиканският метеоритен кратер Чиксулуб с диаметър 200 километра, е отворен от сблъсък с 10-километров болид преди 65 милиона години, което вероятно е довело до края на динозаврите</p>
<p><img src="images/24-2s.jpg" alt="Според изследвания на НАСА Земята беше застрашена през 2004 г. и ще бъде сериозно застрашена през 2069 г. и 2086 г."/>Според изследвания на НАСА Земята беше застрашена през 2004 г. и ще бъде сериозно застрашена през 2069 г. и 2086 г.</p>
<p><img src="images/26-1s.jpg" alt="Астероид с диаметър стотина метра би причинил смъртта на милиони хора"/>Астероид с диаметър стотина метра би причинил смъртта на милиони хора</p>
<p><img src="images/26-2s.jpg" alt="Астероидите са многобройни небесни тела, съсредоточени предимно между орбитите на Марс и Юпитер"/>Астероидите са многобройни небесни тела, съсредоточени предимно между орбитите на Марс и Юпитер</p>
<p>           <i> Снимки: Архив на група "Ергосфера"</i>	 </p>
<p>        </p>
<p></p>
<span style="font-size: 10px; font-style: italic">Статиите са защитени съобразно механизмите, свързани с нормативните документи за авторското право, и могат да бъдат препечатвани или ползвани в централния и периодичния печат и в другите средства за масова информация само след изричното разрешение на авторите, което може да бъде договорено на e-mail <a href="mailto:ergosfera@fliorir.com"> ergosfera@fliorir.com </a> или на тел.: 846-57-68 или gsm: 0885-733-566, издателство “Фльорир”. Статиите могат да бъдат ползвани в други електронни сайтове само изцяло и без промени, със споменаването на авторите и наличието на връзка към <a href="http://www.fliorir.com">http://www.fliorir.com<a>. Снимките към статиите могат да бъдат ползвани само след разрешение на авторите и надписването към тях на текста: Снимки: архив на група “Ергосфера”.</span><p></p>
<a href="../ergosfera.htm"> Ергосфера </a> &gt; <a href="../cosmology.htm"> Космология </a> &gt; Апокалипсис утре
		</div>
	</div>
	<h2>&copy; Copyright Fliorir 2005. All rights reserved.</h2>
<script src="http://www.google-analytics.com/urchin.js" type="text/javascript">
</script>
<script type="text/javascript">
_uacct = "UA-150797-2";
urchinTracker();
</script>
</body>
</html>