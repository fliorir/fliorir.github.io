<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html>
<head>

<meta http-equiv="content-type" content="text/html; charset=windows-1251" />
<meta name="author" content="krasin" />

<title>Фльорир - Ергосфера &gt; Уфология &gt; Черните триъгълници на извънземните</title>

<style type="text/css" media="all">@import url( ../styles.css );</style>

</head>
<body>

	<h1>Издателство "Фльорир"</h1>


	<div class="break"></div>

	<div id="container">
		<div id="content">
<a href="../ergosfera.htm"> Ергосфера </a> &gt; <a href="../ufo.htm"> Уфология </a> &gt;  Черните триъгълници на извънземните

<p>            <b>Неидентифицирани летящи обекти са забелязани от стотици хора</b></p>
<p></p>
            <h3>Черните триъгълници на извънземните</h3>
<p></p>
<p>На границата между второто и третото хилядолетие документираните наблюдения на неидентифицирани летящи обекти станаха толкова много, че феноменът ангажира трайно вниманието на учени и специалисти от военно-въздушните сили на редица страни. Регистрирани са стотици примери за невероятни летателни апарати с формата на диск или на пура, движещи се с невъзможни за земната аеронавтика скорости и ускорения, а през последните години се заговори за нашествие от триъгълни извънземни летящи тела.</p>
<img src="images/triagal_kol.jpg" alt="Регистрирани са стотици примери за невероятни летателни апарати с формата на диск или на пура, движещи се с невъзможни за земната аеронавтика скорости и ускорения"/><img class="right" src="images/triagalni_kol7.jpg" alt="Снимки на уфообекти, излъчващи металически или цветни светлини"/><p>Първите наблюдения на т.нар. летящи триъгълници бяха направени в долината на Хъдсън в американския щат Ню Йорк през март 1983 г. Свидетели сигнализираха властите за появата на "летящи крила" или НЛО с V-образна форма. Летящият триъгълник се описва от очевидците като черен или сив относително плосък предмет, широк около 100 м. В някои от съобщенията се говори за НЛО с формата на клин или на бумеранг. Очевидец твърди, че летящият обект е бил толкова огромен, че "изпълваше небето". През следващите четири години стотици хора се кълнат в близките си, че са видели в района подобен уфообект.</p>
<p><img src="images/triagal_kol3.jpg" alt="Както казва Шерлок Холмс в Знакът на четиримата, когато е изключено невъзможното, каквото и да остава, дори и да е невероятно, то трябва да е истината. Може би е дошъл моментът да признаем, че когато става дума за НЛО, най-невероятното предположение може да се окаже истината"/><img src="images/triagal_kol2.jpg" alt="Извънземни"/><img src="images/triagal2_kol.jpg" alt="Да, може би те са сред нас"/>През 1990 г. в небето над Белгия се появиха странни неща, които отново вкараха летящия триъгълник във фокуса на световното внимание. В края на март жителите на Брюксел станаха свидетели на едно от най-зрелищните масови наблюдения на НЛО във всички времена.</p>
<p><img src="images/triagalni_kol13.jpg" alt="През 1990 г. в небето над Белгия се появиха летящи триъгълници"/><img class="right" src="images/triagalni_kol15.jpg" alt="Компютърна реставрация на триъгълен НЛО, фотографиран в небето над белгийската столица Брюксел на 30 март 1990 г."/>Уфолозите подчертават, че от ноември 1989 г. активността на НЛО над територията на Белгия рязко нараства. Става дума за точни доклади от достоверни свидетели, между които има <img src="images/triagalni_kol13a.jpg" alt="След компютърна обработка на изображението на неидентифицирания летящ обект, преследван от белгийските военно-въздушни сили на 30 март 1990 г., ясно се вижда корпусът на летящия триъгълник"/>учени, военни и полицаи, т.е. хора, които трудно биха сбъркали конвенционалния летящ апарат с нещо по-различно. Болшинството съобщения и направените снимки визират голям над 100-метров обект с триъгълна форма. Появяванията му често се предхождат от силен блясък и магнитни смущения. НЛО са способни на невероятни ускорения и на светкавична промяна на посоката.</p>
<p>Какво все пак се случва през нощта на 30 март 1990 г. и през утрото на следващия ден? Появява се неидентифициран летящ обект, забелязан от стотици хора!</p>
<p>Съобщенията за феномена се концентрират в зоната Уейвър, като болшинството от очевидците говорят за три светлини под един огромен летящ обект с триъгълна форма. Обектът е засечен от различни радарни бази на белгийските военно-въздушни сили и на НАТО. Белгийските въоръжени сили са приведени в състояние на пълна бойна готовност и е дадена заповед за излитането на два самолета F-16.</p>
<p><img src="images/triagalni_kol9.jpg" alt="На 22.06.1976 г. стотици свидетели наблюдават необичаен феномен в небето над Гран Канария. Обектът е засечен от Астрономическата обсерватория в Майорка"/><img class="right" src="images/triagalni_kol12.jpg" alt="Сензационна снимка на НЛО, заснета по време на мисията на космическия кораб Аполо 12"/>Самолетите откриват обекта на своите радари и започват да го следват. Приближават се, но изведнъж странното летящо тяло развива невъзможно за земните летателни апарати ускорение и изчезва. След миг то се появява почти едновременно в небето на различни райони, като след състояние на покой светкавично развива скорост от над 1000 километра в час.</p>
<p>Изследователите предполагат, че триъгълникът е управляван от непозната форма на интелект, имайки предвид невероятното ускорение, което би убило човешки екипаж.</p>
<p>Професорът по физика към Свободния университет на Брюксел Леон Брениг е видял и филмирал с видеокамера събитието, като след това филмът му е бил анализиран от американските специални служби на отбраната ДИА. "Беше някаква триъгълна платформа с три силни светлини в основата и една по-малка светлина в средата! - спомня си Брениг. - Обектът летеше бавно от север към юг, после внезапно смени посоката. Ротацията беше наистина специална, обектът не се наклони като нормалните самолети. Имаше неконвенционална форма и се движеше по неконвенционален начин. Склонен съм да повярвам, че съм видял извънземен летящ обект, но това, от което имаме нужда, са научните доказателства!"</p>
<p>Пресата дълго разнищва случая, при разследванията се включиха специалисти от различни области на науката, а белгийските военно-въздушни сили потърсиха сътрудничеството на международна група за уфологични проучвания в опита си да обяснят феномена.</p>
<p>В официалния доклад за събитията от 30 и 31 март 1990 г. майор Ламбрехтс от белгийските военно-въздушни сили подчертава, че появите на НЛО са обезпокоили сериозно властите. Командващият специалните операции полк. Уилфред Брауер признава, че оторизираните правителствени среди са стигнали до формулировката, че неидентифициран летящ обект е нарушил белгийското въздушно пространство. Това са показателни изявления, като се има предвид, че военните и правителствените източници обикновено отричат съществуването на НЛО.</p>
<p><img src="images/triagalni_kol11.jpg" alt="Уфофеномен с 18 светлини, заснет над американския град Луббок в нощното небе на Тексас на 31.08.1951 г. от Карл Хард Младши"/><img class="right" src="images/triagalni_kol15a.jpg" alt="През март 1990 г.  белгийските военно-въздушни сили преследваха НЛО"/>Три години след събитията в Белгия летящият триъгълник отново разбуни духовете с методичното си появяване, този път във Великобритания. По-голямата част от наблюденията бяха регистрирани в първите часове на 31 март 1993 г. (да си припомним, че феноменът над Белгия бе наблюдаван също на 30 и 31 март). Сред показанията на многото свидетели особено внимание бе обърнато на очевидците офицери от полицията и от охранителния персонал на военните бази.</p>
<p><img class="right" src="images/triagalni_kol9a.jpg" alt="Реконструкция на триъгълно НЛО по рисунки на очевидци"/>Описанията за летящото тяло с неземен произход бяха подобни на наблюденията в Белгия. Очевидците един след друг повтаряха спомените си за светлините в краищата на огромен триъгълен НЛО. Очертана бе и една друга характеристика, често споменавана в докладите за необяснимия триъгълник - нисък фонов звук, съпътстващ летящото тяло.</p>
<p>Ще се спрем само на два от докладите към специалните служби, разследващи феномена. Единият е свързан с военната база Косфорд в Шропшайър, където съставът на цял взвод е наблюдавал НЛО, преминаващ точно над базата. Веднага били извършени френетични проверки на сигурността, разпитани били всички специалисти, контролиращи въздушния трафик, но не било намерено каквото и да е обяснение за летящия обект. Констатирано било само, че над зоната не са прелитали самолети и че виденият странен триъгълник е с неизвестен произход.</p>
<p>През същата нощ бе отбелязано още едно сензационно наблюдение. Офицер от метеорологичната обсерватория към поделение на британската военна аеронавтика в Шоубъри, намиращо се на няколко километра от Косфорд, като получил съобщение за наблюдението във военната база, излязъл на открито, за да проучи небето. Изненадан, той видял летящ обект с триъгълна форма, издаващ глух подобно на жужене шум. От НЛО се проточвал ярък лъч светлина, ориентиран към терена на поделението. После светлината изведнъж изчезнала и обектът бавно преминал над главата на офицера.</p>
<p>"Летящият триъгълник се движи по такъв начин, че не може да бъде оприличен с познатите земни технологии!" - казва Ник Поуп от британското Министерство на отбраната.</p>
<p>Не е тайна, че английското правителство разследва случаи, свързани с НЛО, още от 1950 г. и ежегодно военните структури на Обединеното кралство разглеждат над 300 рапорта за уфологични явления. Много изследователи считат, че военните крият важни информации за физически и биологични обекти с неземен произход.</p>
<p>Отначало военните се опитват да обяснят феномена НЛО с възможни прояви и явления от нашия свят. Установява се, че близо 90 процента от наблюденията на НЛО могат да бъдат приписани на земни фактори. Методично се провежда серия от анализи и проверки за активността на самолети, дирижабли и метеорологични сонди, в сътрудничество със специалисти от астрономическата обсерватория в Гринуич се търсят физически и астрофизически обяснения, връзки на феномена с метеоритната активност и пр., но проучванията не дават никакъв резултат.</p>
<p>Търсят се и обяснения във връзка с хипотезата, че летящият триъгълник е секретен прототип на руски или американски самолет. Отдавна се носеха слухове за смяна на модела "Блакбърд SK-71" на "Локхийд" с мистериозна свръхзвукова версия, наречена "Аурора". Специалисти от белгийските военно-въздушни сили разследваха и възможността летящият триъгълник от 1990 г. да е бил боен "F-117 Стелт", но получиха категоричното уверение, че никакъв американски самолет не е замесен в случая. Секретните самолети се изпитват в нарочени зони и подобни полети не могат да се извършват без договаряния между правителствата. По аналогични съображения британските власти отхвърлиха предположението за ново поколение на американски летателен апарат.</p>
<p>В опита си да намерят приемливо обяснение за събитията министерствата на отбраната на Великобритания и на Белгия провеждат пълно разследване на загадъчните случаи. Но все по-несигурно звучат официалните твърдения, че НЛО не са заплаха за хората.</p>
<p>И докато правителствата не намериха отговор на въпросите, истинските оператори на мистериозния летящ обект вероятно са се забавлявали от създаденото объркване. В края на краищата има една интересна връзка между наблюденията на НЛО в Белгия и в Англия: и двете са станали през нощта на 30 март и първите часове на 31 март. Историите за летящите триъгълници заляха световните средства за масова информация, но това стана на... 1 април! Кой би обърнал внимание на подобни съобщения в деня, посветен на шегите? Как да оценим това съвпадение? Може би то е знак, че извънземният разум притежава и чувство за хумор?</p>
<p><img src="images/triagalni_kol6.jpg" alt="НЛО, фотографиран на 04.04.1950 г. над Балеарските острови от Енрике Хаусман-Мюлер. Обектът се е въртял, издаващ скриптящ звук"/><img class="right" src="images/triagalni_kol4.jpg" alt="Кадър от видеофилм, заснет през деня на 15 август 1993 г. в Севастопол от Николай Егоров в присъствието на много свидетели"/><img class="right" src="images/triagalni_kol4a.jpg" alt="Кадър от видеофилм, заснет през деня на 15 август 1993 г. в Севастопол от Николай Егоров в присъствието на много свидетели"/>Всъщност за наблюдения на НЛО се съобщава всеки ден в различните краища на света. Много често свидетели на явлението стават учени и изследователи, военни специалисти. Обяснение за феномена няма. Факт е само, че най-добрите пилоти и най-бързите земни изтребители се оказват безпомощни при преследването на тайнствените летящи обекти.</p>
<p>И все пак! Какви бяха тези мистериозни летящи триъгълници, нахлули в небето<img src="images/triagalni_kol8.jpg" alt="Фотография, заснета през септември 1966 г. от банкера Герардо Банюло, с НЛО в небето над гр. Гаргано, влязла в историята на италианската уфология. На снимката се вижда неидентифициран пурообразен обект (може би астрокораб-майка), от който излиза странен дисковиден летящ обект"/><img class="right" src="images/triagalni_kol3a.jpg" alt="На фотографията е фиксиран моментът, в който неидентифициран обект, летящ в небето над Сидней, се разделя на две части"/> на Европа? Учени и военни специалисти търсят обяснение за феномена, предизвикал бойната готовност на военно-въздушните сили на няколко страни.</p>
<p>Документален запис: "Държа го на мушката! Повтарям, държа го на мушката! Обектът се приближава! Един момент, обектът се движи бързо! Опитвам се да го следвам! Загубих го! Повтарям, загубих го! Обектът замина, обектът замина! Опитвам се да го "хвана" отново! Ето, успях! Приближавам се! Приближавам се, приближавам се... Замина! Обектът изчезна!"</p>
<p>На 30 март 1990 г. голям триъгълен неидентифициран летящ обект увисна застрашително над Глонс, предградие в източната периферия на белгийската столица Брюксел. Летящото тяло бе видяно от стотици хора, присъствието му бе регистрирано от земните радари и два изтребителя F-16 от военно-въздушните сили го проследиха, но докато F-16 държаха НЛО на прицела на своите ракети, той сякаш изчезна от небето и се загуби над светлините на града.</p>
<p>Събитието бе изключително, въпреки че през последните месеци белгийското въздушно пространство вече на няколко пъти бе нарушавано от НЛО. През декември 1989 г. обезпокоени граждани се обърнаха към властите със сигнал за триъгълно летящо тяло със светлини на ъглите. Според очевидците летящият обект увисвал на височина 100 метра над земята и издавал тънък шум, подобен на жужене.</p>
<p>Службите на аеронавтиката вече няколко пъти бяха изпращали своите F-16, за да открият какво става в белгийското въздушно пространство. И независимо че можеха да форсират със скорост от над 2000 км/ч, самолетите пристигаха твърде късно. Военното министерство прие сериозно този неуспех и разработи планове за действие при евентуални нови набези на неидентифицирани летящи обекти. Независимо дали бяха приятели, или неприятели, дали идваха от Земята, или от други планети, белгийската отбрана не би позволила на никого да влиза неканен в територията й.</p>
<p>Белгия разполага с няколко ескадрили от изтребители F-16, винаги готови да влязат в действие. По време на студената война F-16 на авиосилите на НАТО имаха редовен ангажимент в "отклоняването" на руските "Миг"-ове, изпитващи времето за реакция на западната защита. Съветските самолети не бяха трудни за радарно откриване и историята приличаше на скъпа игра със смъртоносен потенциал.</p>
<p>Въпреки че се подготвиха до голяма степен импровизирано, превантивните мерки срещу набезите на НЛО бяха организирани по-добре. Командването на военно-въздушните сили реши, че F-16 биха могли да прихващат летящите чинии и триъгълници.</p>
<p>И ненадейно процедурите срещу НЛО бяха подложени на тежко изпитание. При събитията от 30 март 1990 г. "куполът", включващ комплексната радарна система и ескадрилите от модерни изтребители, бе подложен на гранични усилия и се оказа неефективен. Най-доброто, с което Западът разполагаше, не бе достатъчно, за да се справи с феномена в небето над Белгия.</p>
<p>Към 23,00 ч. началникът на радарната станция към военно подразделение в покрайнините на Брюксел регистрирал на апаратурите неизвестен летящ обект и в същото време получил телефонно обаждане, че триъгълен НЛО е увиснал в нощното небе над квартала. Свидетелят твърдял, че летящото тяло има по една светлина във всеки ъгъл.</p>
<p>Заваляли обаждания и в местното полицейско управление. Полицаи излезли навън и също видели обекта, след което алармирали съответните служби. Скоро първите два изтребителя излетели на лов за НЛО.</p>
<p>Самолетите пикирали към неканения гост и на 12 км от него го хванали на прицел. Изстреляна от тази дистанция, която и да е ракета би поразила със 100-процентова сигурност целта, но НЛО нямал намерение да се предава. Когато F-16 се приближили, летящият триъгълник ловко "отскочил" извън полето на прицела. Пилотите, които били сред най-опитните въздушни асове на НАТО, още шест пъти се опитали да хванат на прицел обекта, като три пъти го засекли едновременно. Комбинираната атака на два F-16 би направила на пух и прах всяко летящо тяло, но пилотите не успели да изстрелят и една ракета.</p>
<p>Каквото и същество да е контролирало НЛО, използвало е невероятни трикове за изплъзване. Според единия от пилотите летящият обект е "скачал на радарния екран като танцуваща пчела". За по-малко от секунда триъгълният НЛО ускорил от 280 км/ч до 1800 км/ч, пикирайки от височина 3000 м до височина 1700 м, след което рязко спрял.</p>
<p>Ако на борда на НЛО е имало някой, при пикирането той би трябвало да понесе натоварване, 40 пъти надвишаващо силата на гравитацията. Никое човешко същество не би могло да устои на натоварване над 8 g. Но дори при невероятната хипотеза, че човек би оцелял след чудовищното ускорение, той буквално би се размазал върху командното табло в момента на рязкото спиране. Затова е разбираема тревогата на пилотите на F-16, когато видели, че обектът отново потегля, сякаш нищо особено не се е случило. НЛО се спуснал до 200 м над крайните квартали на Брюксел, след което изчезнал от радарните екрани, сякаш слял се със светлините на града.</p>
<p>Междувременно на земята се развихрял истински ад. Полицейските постове и казармите, радио- и телевизионните станции, правителствените учреждения били засипани с телефонни обаждания. Над 3000 души съобщили, че са видели НЛО. Ако се вземе предвид, че в Англия например броят на наблюденията на НЛО за цяла година е около 200, може да се създаде представа за възникналата паника.</p>
<p>Белгия разполага със 70 F-16 и почти всички те се включват в търсенето на неканените гости. През нощта е имало нечувана дотогава самолетна активност, но най-добрите пилоти и най-бързите изтребители се оказали безполезни.</p>
<p>След деня на събитията началникът на Генералния щаб на белгийската аеронавтика ген. Уилфрид де Брауер официално изразил смущението на военните от случилото се. И все пак трябвало да се намери логично обяснение на феномена, което да успокои обществеността.</p>
<p>Някой споменава, че прословутите триъгълници може да са метеорологични съоръжения, но метеорологичните балони не пикират с такива ускорения. Друг подсказва хипотезата за нов тип военни самолети, извършващи секретни тестове, но никое правителство не бе искало разрешение за летателни проби в Белгия, а и е доста трудно да се обясни защо секретни самолети ще се изпробват над един гъсто населен град като Брюксел. Отхвърлено бе и предположението, че неизвестните обекти са плод на специални ефекти от проекция върху облаците, защото метеорологичните бюлетини от 30 и 31 март сочат, че небето е било ясно, което между другото е дало възможност на над 3000 души да наблюдават феномена.</p>
<p><img class="right" src="images/triagalni_kol12a.jpg" alt="По сведения на очевидци на това място в гората край селището Делфос  в американския щат Канзас е кацнал НЛО. Земята е обгорена, засечени са следи от радиация"/>И все пак, ако не са били аеростатични балони, секретни полети, военни тестове на нов прототип "Стелт" или проекции върху облаците, какво са били?</p>
<p>Както казва Шерлок Холмс в "Знакът на четиримата", когато е изключено невъзможното, каквото и да остава, дори и да е невероятно, то трябва да е истината. Може би е дошъл моментът да признаем, че когато става дума за НЛО, най-невероятното предположение може да се окаже истината.</p>
<p></p>
<p>            <b>Евгени АЛЕКСИЕВ, Красимир ГЕОРГИЕВ</b></p>
           
<p>    <i>Снимки: Архив на група "Ергосфера" </i>                    </p>
<p><img src="images/triagal_kols.jpg" alt="Регистрирани са стотици примери за невероятни летателни апарати с формата на диск или на пура, движещи се с невъзможни за земната аеронавтика скорости и ускорения"/>Регистрирани са стотици примери за невероятни летателни апарати с формата на диск или на пура, движещи се с невъзможни за земната аеронавтика скорости и ускорения</p>
<p><img src="images/triagalni_kol7s.jpg" alt="Снимки на уфообекти, излъчващи металически или цветни светлини"/>Снимки на уфообекти, излъчващи металически или цветни светлини</p>
<p><img src="images/triagal_kol3s.jpg" alt="Както казва Шерлок Холмс в Знакът на четиримата, когато е изключено невъзможното, каквото и да остава, дори и да е невероятно, то трябва да е истината. Може би е дошъл моментът да признаем, че когато става дума за НЛО, най-невероятното предположение може да се окаже истината"/>Както казва Шерлок Холмс в "Знакът на четиримата", когато е изключено невъзможното, каквото и да остава, дори и да е невероятно, то трябва да е истината. Може би е дошъл моментът да признаем, че когато става дума за НЛО, най-невероятното предположение може да се окаже истината</p>
<p><img src="images/triagal_kol2s.jpg" alt="Извънземни"/>Извънземни</p>
<p><img src="images/triagal2s_kol.jpg" alt="Да, може би те са сред нас"/>Да, може би те са сред нас</p>
<p><img src="images/triagalni_kol13s.jpg" alt="През 1990 г. в небето над Белгия се появиха летящи триъгълници"/>През 1990 г. в небето над Белгия се появиха летящи триъгълници</p>
<p><img src="images/triagalni_kol15s.jpg" alt="Компютърна реставрация на триъгълен НЛО, фотографиран в небето над белгийската столица Брюксел на 30 март 1990 г."/>Компютърна реставрация на триъгълен НЛО, фотографиран в небето над белгийската столица Брюксел на 30 март 1990 г.</p>
<p><img src="images/triagalni_kol13as.jpg" alt="След компютърна обработка на изображението на неидентифицирания летящ обект, преследван от белгийските военно-въздушни сили на 30 март 1990 г., ясно се вижда корпусът на летящия триъгълник"/>След компютърна обработка на НЛО, фотографиран в небето над белгийската столица Брюксел на 30.03.1990 г.,ясно се вижда корпусът на летящия триъгълник</p>
<p><img src="images/triagalni_kol9as.jpg" alt="Реконструкция на триъгълно НЛО по рисунки на очевидци"/>Реконструкция на триъгълно НЛО по рисунки на очевидци</p>
<p><img src="images/triagalni_kol12s.jpg" alt="Сензационна снимка на НЛО, заснета по време на мисията на космическия кораб Аполо 12"/>Сензационна снимка на НЛО, заснета по време на мисията на космическия кораб "Аполо 12"</p>
<p>НЛО, заснет през 1993 г. в небето над Норфолк, Англия</p>
<p><img src="images/triagalni_kol9s.jpg" alt="На 22.06.1976 г. стотици свидетели наблюдават необичаен феномен в небето над Гран Канария. Обектът е засечен от Астрономическата обсерватория в Майорка"/>На 22.06.1976 г. стотици свидетели наблюдават необичаен феномен в небето над Гран Канария. Обектът, засечен от Астрономическата обсерватория в Майорка, е признат официално за НЛО от испанските военни власти</p>
<p><img src="images/triagalni_kol11s.jpg" alt="Уфофеномен с 18 светлини, заснет над американския град Луббок в нощното небе на Тексас на 31.08.1951 г. от Карл Хард Младши"/>Уфофеномен с 18 светлини, заснет над американския град Луббок в нощното небе на Тексас на 31.08.1951 г. от Карл Хард Младши</p>
<p><img src="images/triagalni_kol15as.jpg" alt="Хеликоптери на белгийските военно-въздушни сили"/>През март 1990 г. белгийските военно-въздушни сили преследваха НЛО</p>
<p><img src="images/triagalni_kol8s.jpg" alt="Фотография, заснета през септември 1966 г. от банкера Герардо Банюло, с НЛО в небето над гр. Гаргано, влязла в историята на италианската уфология. На снимката се вижда неидентифициран пурообразен обект (може би астрокораб-майка), от който излиза странен дисковиден летящ обект"/>Фотография, заснета през септември 1966 г. от банкера Герардо Банюло, с НЛО в небето над гр. Гаргано, влязла в историята на италианската уфология. На снимката се вижда неидентифициран пурообразен обект (може би астрокораб-майка), от който излиза странен дисковиден летящ обект</p>
<p><img src="images/triagalni_kol4s.jpg" alt="Кадър от видеофилм, заснет през деня на 15 август 1993 г. в Севастопол от Николай Егоров в присъствието на много свидетели"/><img src="images/triagalni_kol4as.jpg" alt="Кадър от видеофилм, заснет през деня на 15 август 1993 г. в Севастопол от Николай Егоров в присъствието на много свидетели"/>Кадър от видеофилм, заснет през деня на 15.08.1993 г. в Севастопол от Николай Егоров в присъствието на много свидетели</p>
<p>Уфофеномен, заснет през 1942 г. в нощното небе над Лос Анджелис</p>
<p><img src="images/triagalni_kol6s.jpg" alt="НЛО, фотографиран на 04.04.1950 г. над Балеарските острови от Енрике Хаусман-Мюлер. Обектът се е въртял, издаващ скриптящ звук"/>НЛО, фотографиран на 04.04.1950 г. над Балеарските острови от Енрике Хаусман-Мюлер. Обектът се е въртял, издаващ скриптящ звук</p>
<p><img src="images/triagalni_kol3as.jpg" alt="На фотографията е фиксиран моментът, в който неидентифициран обект, летящ в небето над Сидней, се разделя на две части"/>На фотографията е фиксиран моментът, в който неидентифициран обект, летящ в небето над Сидней, се разделя на две части</p>
<p><img src="images/triagalni_kol12as.jpg" alt="По сведения на очевидци на това място в гората край селището Делфос  в американския щат Канзас е кацнал НЛО. Земята е обгорена, засечени са следи от радиация"/>По сведения на очевидци на това място в гората край селището Делфос  в американския щат Канзас е кацнал НЛО. Земята е обгорена, засечени са следи от радиация</p>
<p></p>
<span style="font-size: 10px; font-style: italic">Статиите са защитени съобразно механизмите, свързани с нормативните документи за авторското право, и могат да бъдат препечатвани или ползвани в централния и периодичния печат и в другите средства за масова информация само след изричното разрешение на авторите, което може да бъде договорено на e-mail <a href="mailto:ergosfera@fliorir.com"> ergosfera@fliorir.com </a> или на тел.: 846-57-68 или gsm: 0885-733-566, издателство “Фльорир”. Статиите могат да бъдат ползвани в други електронни сайтове само изцяло и без промени, със споменаването на авторите и наличието на връзка към <a href="http://www.fliorir.com">http://www.fliorir.com<a>. Снимките към статиите могат да бъдат ползвани само след разрешение на авторите и надписването към тях на текста: Снимки: архив на група “Ергосфера”.</span><p></p>
<a href="../ergosfera.htm"> Ергосфера </a> &gt; <a href="../ufo.htm"> Уфология </a> &gt; Черните триъгълници на извънземните
		</div>
	</div>
	<h2>&copy; Copyright Fliorir 2005. All rights reserved.</h2>
<script src="http://www.google-analytics.com/urchin.js" type="text/javascript">
</script>
<script type="text/javascript">
_uacct = "UA-150797-2";
urchinTracker();
</script>
</body>
</html>