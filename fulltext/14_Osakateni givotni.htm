<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html>
<head>

<meta http-equiv="content-type" content="text/html; charset=windows-1251" />
<meta name="author" content="krasin" />

<title>Фльорир - Ергосфера &gt; Уфология &gt; Осакатени животни</title>

<style type="text/css" media="all">@import url( ../styles.css );</style>

</head>
<body>

	<h1>Издателство "Фльорир"</h1>


	<div class="break"></div>

	<div id="container">
		<div id="content">
<a href="../ergosfera.htm"> Ергосфера </a> &gt; <a href="../ufo.htm"> Уфология </a> &gt; Осакатени животни
         <h3> Осакатени животни </h3>
<p></p>
<p>            <b>Свръхсекретни опити или дисекции на извънземни хирурзи?</b></p>
<p></p>
<img class="right" src="images/u1-70-44.jpg" alt="Карта на районите, в които са намерени загадъчно осакатени животни"/><p>На 19 септември 1967 г. близо до селището Аламоза в американския щат Колорадо фермери намират кобилката Лейди мъртва и с напълно отстранена плът от шията нагоре. Мозъкът, гръбначният мозък и сърцето са извадени с невероятна прецизност, но това, което най-много смущава Джон Алтшулер, натоварен с изследването на трупа, е, че животното е напълно обезкървено, като върху тялото му и в околната зона не е намерена и най-малката следа от кръв. След микроскопски анализи на животинските останки патоанатомите са изумени, че тъканите са "обрязвани" с лазерен скалпел, но през 1967 г. технологията на хирургическите лазери още не съществуваше. Друга мистерия е абсолютната липса на следи в близост до трупа.</p>
<p><img src="images/osakateni_kol2.jpg" alt="Раните сякаш са нанесени с лазерен хирургически скалпел"/><img class="right" src="images/osakateni_kol1.jpg" alt="По обезкървените трупове се забелязват нарези като от лазерен скалпел. Една от версиите е, че необяснимите дисекции са дело на създания от друга планета, които събират животински флуиди за поддържането на своята жизненост"/>Феноменът с Лейди е само един от случаите в странната епидемия, стоварила се върху щатовете Колорадо, Пенсилвания, Тексас, Алабама и Айова. Инциденти с аналогични характеристики са регистрирани в Канада, Централна и Южна Америка, Австралия, Англия. Засегнат е предимно едър рогат добитък, макар че не са пожалени и коне, кози, кучета и котки. Навсякъде липсват следи от борба. Дори при заснежени терени близо до телата на жертвите не е намиран какъвто и да е отпечатък. Сякаш животните са били повдигнати, оперирани във въздуха и отново спуснати на земята. Между другото очевидци споменават за някакви безшумни хеликоптери, кръжащи около въпросните зони.</p>
<p>Очите, ушите, езикът, ректумът, сърцата, гениталиите и мускулите на долната челюст са отстранени. По обезкървените трупове се забелязват некървящи нарези с овална или кръгла форма, извършени с хирургическа вещина. Изследователите обобщават, че при някои от разрезите е използван скалпел, а други изглеждат като стопени от неизвестен топлинен източник, подобен на лазер, но не са открили карбонизирани следи, типични при боравенето с подобни инструменти.</p>
<p><img src="images/osak.jpg" alt="Феноменът с осакатените останки на животни е забулен в мистерия"/><img class="right" src="images/osakateni_kol2a.jpg" alt="Десетки са докладите и съобщенията за случаите със странната епидемия, стоварила се върху щатовете Колорадо, Пенсилвания, Тексас, Алабама и Айова"/>Върху кожата на животните, намерени близо до селището Дулсе в Ню Мексико, имало необяснимо флуоресциращо покритие, видимо само на ултравиолетова <img class="right" src="images/osak2.jpg" alt="Феноменът с осакатените останки на животни е забулен в мистерия"/>светлина, а при някои от случаите в гръдния кош на жертвата е открита странна гипсова замазка.</p>
<p>Още с първите си проявления феноменът обърка учените и следователите. Патоанатомите, животновъдите и шерифите, сблъскали се със загадката, са убедени, че безумните осакатявания не са дело на хищници от района като например вълци, койоти или пуми.</p>
<p>Поредица от подобни случаи, регистрирани след 1993 г. в Алабама, са разследвани от екипа на уфоложката Линда Мултън Хоуи. Отново е констатирано, че капилярните съдове на поразените животни са изпразнени "до дъно" от кръвта, което е невъзможно, ако са били похитени от хищници. Освен това кой хищник би могъл да перфорира с тези геометрични щампи органите на една крава?</p>
<p>След като разследванията не достигат до логичното свързване на мистерията с някаква естествена причина, обсъждат се различни по-смели хипотези. Според една от тях животните са накълцвани при ритуалните церемонии на последователи на сатанински секти, без обаче да се обясни кой сатанински култ използва лазерни апаратури и безшумни хеликоптери. А съобщенията за хеликоптерите зачестяват. Черни, без обозначителните знаци, изисквани според федералните правилници на САЩ, тези летящи апарати се появяват с бръснещ полет в зоните непосредствено преди откриването на осакатените животински трупове.</p>
<p>Възниква хипотезата, че добитъкът е използван от надправителствени тайни служби за изпробване на химически и бактериологически оръжия, а след свидетелските показания на няколко граждани, фотографирали летящите апарати и после заявили, че са заплашвани от мъже в черна униформа, мистерията става още по-тъмна.</p>
<p>Вече четвърто десетилетие военни и правителствени представители многократно отричат каквато и да е връзка със странните инциденти. Службите към военно-въздушните сили на САЩ се усъмниха в съществуването на безшумните хеликоптери, а осакатяванията бяха обяснявани с "естествени причини". Под натиска на общественото мнение ФБР все пак започна серия разследвания на феномена и при първите "разкрития", събрани в досие от 297 страници и публикувани през 1980 г., осакатяванията бяха окачествени като дело на хищни животни. Неубедителни бяха аргументите, че липсата на кръв е свързана с времето след смъртта на животното и че причината за смъртта вероятно е заразяване с паразити.</p>
<img src="images/u1-70-43.jpg" alt="Патоанатомите, животновъдите и шерифите, сблъскали се със загадката, са убедени, че безумните осакатявания не са дело на хищници"/><p>Официалните версии прозвучаха обидно за местните следователи, които не се поколебаха да обвинят властите в прикриване на истината. Неудовлетворени от обясненията на правителството фермери образуваха частни групи за охрана и започнаха да стрелят срещу всеки хеликоптер, прелитащ над земите им.</p>
<p>Правителството отново даде да се разбере, че не иска да бъде замесвано публично в този въпрос, но уфологът Тимоти Гуд вече бе успял да получи от полицейския агент от Ню Мексико Гейбриел Валдес секретен доклад на ФБР от 1976 г. При изследването на осакатения труп на един бивол Валдес открил следи с формата на триъгълник по терена. Всяка от тях била широка около 40 см и се създавало впечатлението, че някакъв летателен апарат се е приземил до мястото, където е убито животното. На дъното на малките вдлъбнатини била открита мазна субстанция с жълтеникав цвят, тревата около тях била обгорена, а равнищата на радиациите били необичайно високи.</p>
<p>Пръв изплюва камъчето, че "може би си имаме работа със създания от друга планета", Лу Джиродо, главен следовател към службата на регионалния прокурор на Тринидад в Колорадо. Случаите на необясними дисекции на животни съвпадат с нарастването на активността на НЛО в същите райони. Почти всеки случай на осакатяване е придружен от съобщения за летящи чинии, което подтиква уфолозите към хипотезата за извънземни намеси.</p>
<p>В документалния филм "Форми на живот от други планети" уфоложката Линда Хоуи интервюира членове на една селска общност, твърдящи, че са наблюдавали "изследвания" и отвличания на животни от извънземни. Рон и Паула Уотсън от Ваунт Върнън в Мисури например свидетелстват, че през юли 1993 г. са забелязали нещо невероятно от верандата на дома си. В края на пасището се издигал конусовиден космически апарат с огледална повърхност. Семейство Уотсън взели бинокъл и видели, че над една паднала на земята крава стоят две дребни същества със сребристи дрехи и с големи бели глави. Те насочили ръцете си към животното, което се издигнало на няколко метра над земята; кравата се реела във въздуха, а после извънземните я "насочили" към рампата пред космическия кораб. Малко по-късно корабът изчезнал в небето.</p>
<p>Някои уфолози свързват необяснимите осакатявания на животни и отвличания на хора с намесата на вида извънземни, популярни под името Сивите, характерни с дребното си телосложение, ръце с ноктести лапи и големи раздалечени очи. В своите публични изяви Линда Хоуи твърди, че разполага с поверителна информация, според която Сивите имат проблеми с оцеляването и са принудени да събират животински флуиди за приготвянето на необходимите им биохимични съставки.</p>
<img class="right" src="images/u1-71-45.jpg" alt="Някои уфолози свързват необяснимите осакатявания на животни и отвличания на хора с намесата на вида извънземни, популярни под името Сивите"/><p>Според нас изглежда малко вероятно същества от напреднала цивилизация да черпят жизненост от земния добитък, но къде все пак е истината?</p>
<p></p>
<p>                     <b>Евгени АЛЕКСИЕВ, Красимир ГЕОРГИЕВ</b></p>
                     
<p>               <i>Снимки: Архив на група "Ергосфера"</i>   </p>
<p><img src="images/u1-70-44s.jpg" alt="Карта на районите, в които са намерени загадъчно осакатени животни"/>Карта на районите, в които са намерени загадъчно осакатени животни</p>
<p><img src="images/osakateni_kol1s.jpg" alt="По обезкървените трупове се забелязват нарези като от лазерен скалпел. Една от версиите е, че необяснимите дисекции са дело на създания от друга планета, които събират животински флуиди за поддържането на своята жизненост"/>По обезкървените трупове се забелязват нарези като от лазерен скалпел. Една от версиите е, че необяснимите дисекции са дело на създания от друга планета, които събират животински флуиди за поддържането на своята жизненост</p>
<p><img src="images/u1-70-43s.jpg" alt="Патоанатомите, животновъдите и шерифите, сблъскали се със загадката, са убедени, че безумните осакатявания не са дело на хищници"/>Патоанатомите, животновъдите и шерифите, сблъскали се със загадката, са убедени, че безумните осакатявания не са дело на хищници</p>
<p><img src="images/osakateni_kol2s.jpg" alt="Раните сякаш са нанесени с лазерен хирургически скалпел"/>Раните сякаш са нанесени с лазерен хирургически скалпел</p>
<p><img src="images/osakateni_kol2as.jpg" alt="Десетки са докладите и съобщенията за случаите със странната епидемия, стоварила се върху щатовете Колорадо, Пенсилвания, Тексас, Алабама и Айова"/>Десетки са докладите и съобщенията за случаите със странната епидемия, стоварила се върху щатовете Колорадо, Пенсилвания, Тексас, Алабама и Айова</p>
<p><img src="images/osaks.jpg" alt="Феноменът с осакатените останки на животни е забулен в мистерия"/><img src="images/osak2s.jpg" alt="Феноменът с осакатените останки на животни е забулен в мистерия"/>Феноменът с осакатените останки на животни е забулен в мистерия</p>
<p><img src="images/u1-71-45s.jpg" alt="Някои уфолози свързват необяснимите осакатявания на животни и отвличания на хора с намесата на вида извънземни, популярни под името Сивите"/>Някои уфолози свързват необяснимите осакатявания на животни и отвличания на хора с намесата на вида извънземни, популярни под името Сивите</p>
<p></p>
<span style="font-size: 10px; font-style: italic">Статиите са защитени съобразно механизмите, свързани с нормативните документи за авторското право, и могат да бъдат препечатвани или ползвани в централния и периодичния печат и в другите средства за масова информация само след изричното разрешение на авторите, което може да бъде договорено на e-mail <a href="mailto:ergosfera@fliorir.com"> ergosfera@fliorir.com </a> или на тел.: 846-57-68 или gsm: 0885-733-566, издателство “Фльорир”. Статиите могат да бъдат ползвани в други електронни сайтове само изцяло и без промени, със споменаването на авторите и наличието на връзка към <a href="http://www.fliorir.com">http://www.fliorir.com<a>. Снимките към статиите могат да бъдат ползвани само след разрешение на авторите и надписването към тях на текста: Снимки: архив на група “Ергосфера”.</span><p></p>
<a href="../ergosfera.htm"> Ергосфера </a> &gt; <a href="../ufo.htm"> Уфология </a> &gt; Осакатени животни
		</div>
	</div>
	<h2>&copy; Copyright Fliorir 2005. All rights reserved.</h2>
<script src="http://www.google-analytics.com/urchin.js" type="text/javascript">
</script>
<script type="text/javascript">
_uacct = "UA-150797-2";
urchinTracker();
</script>
</body>
</html>