<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html>
<head>

<meta http-equiv="content-type" content="text/html; charset=windows-1251" />
<meta name="author" content="krasin" />

<title>Фльорир - Ергосфера &gt; Парапсихология &gt; Шесто чувство</title>

<style type="text/css" media="all">@import url( ../styles.css );</style>

</head>
<body>

	<h1>Издателство "Фльорир"</h1>


	<div class="break"></div>

	<div id="container">
		<div id="content">
<a href="../ergosfera.htm"> Ергосфера </a> &gt; <a href="../parapsychology.htm"> Парапсихология </a> &gt; Шесто чувство
           <h3> Шесто чувство </h3>
<p></p>
<p>            <b>Скритите пътища на съзнанието</b></p>
<p></p>
<p>Малко преди да заспи, Барбара Гаруел видя пред леглото си кралицата майка. В ноемврийската нощ на 1993 г. призракът не стресна възрастната госпожа от градчето Хул, защото тя вече бе имала десетки ясновидения. През 1981 г. например бе сънувала убийството на египетския президент Ануар Садат и пророчеството й стана известно на обществеността три седмици преди атентата. Но в този случай кралицата майка бе обгърната от пламъци и Барбара разбра, че това е предусещане за нещо лошо. На следващия ден тя описа своето видение на английския психолог Кейт Хиърн. Барбара бе един от най-интересните обекти на изследванията му; именно тя бе "предвидила" потъването на кораба "Марчиънс" през 1989 г.</p>
<p>Три седмици по-късно в замъка Уиндзор избухна голям пожар...</p>
<p>Като много други подобни истории, виденията на Барбара са типичен пример за спонтанно проявени екстрасенсорни възприятия, при които специфични информации се придобиват по мистериозен начин без използването на петте сетива. Познати като <i>шесто чувство</i>, способностите за екстрасенсорни възприятия активират неизвестни на науката психични сили като телепатията, ясновидството, пророчеството и др.</p>
<p><img src="images/tcesto_kol1.jpg" alt="Шесто чувство"/><img class="right" src="images/tcesto_kol4.jpg" alt="Бушмените са учудени как тъй белите хора не надушват водата"/>Паранормалните способности се възприемат като нещо нормално в технологически изостаналите общества. Австралийските аборигени например или бушмените от пустинята Калахари в Югоизточна Африка ги считат за интегрална част от своя живот. Изследователят и философ Лоуренс ван дер Пост е забелязал, че при пътуванията им африканските номади често са променяли рязко посоката без видима причина. Когато ги запитал защо, те му отговорили, че усещат къде е водата и къде има по-добри места за ловуване. Веднъж един туземец обявил, че жена му току що е родила неговия син. Човекът бил на над 1000 км от къщата си и напълно изолиран от останалия свят, но по-късно се разбрало, че детето е родено в часа и минутата, когато бащата е направил съобщението. Бушмените на свой ред са озадачени как тъй белите не ги разбират тези неща!</p>
<p>Паранормалните способности нарушават познатите закони на природата, затова учените традиционалисти окачествяват подобни феномени като прости съвпадения, но редица проучвания отчитат, че близо 50 % от хората са имали директна среща с непознаваемото и вярват в екстрасенсорните сили.</p>
<img src="images/shesto_kol.jpg" alt="Шесто чувство"/><p>Някои експерти са убедени, че шестото чувство е достояние на целия човешки род, но че с телекомуникационния бум тези способности закърняват. Биологът Рюпърт Шелдрейк твърди, че за да се обяснят екстрасенсорните способности на хората, трябва да се задълбочат изследванията върху инстинктите на животните като способността на птиците и рибите да "знаят" къде отиват. Според други теории паранормалните способности са част от нашия първичен инстинкт, т.е. психичен еквивалент на адреналиновите експлозии, активиращи се в екстремни ситуации.</p>
<p>В специализираната литература са регистрирани хиляди случаи на спонтанно проявени екстрасенсорни възприятия, например с акушерката <img class="right" src="images/tsesto_kol3.jpg" alt="Акушерката Гладис Райт е доказана ясновидка"/>Гладис Райт от градчето Бесингъм в Норфолк, Англия, която безпогрешно "усеща" започващите раждания на бременните жени от района и в нужния момент винаги е в дома им.</p>
<p>Въпреки че официалната наука гледа скептично на паранормалните способности, в началото на ХХІ век стотици академици изследват феномена в модерни лаборатории и институти. Започнали през 1882 г., когато група специалисти от Кембридж основават Обществото за психични и паранормални проучвания, изследванията на паранормалните сили са продължени от психолозите в университетите на Харвард и Станфорд в САЩ, университета на Гронинген в Холандия и др. През 30-те години на ХХ в. бащата на модерната парапсихология Джозеф Банкс Рине от американския университет в Дюк определя признатите и до днес критерии при лабораторните изследвания на паранормалните феномени. По това време лекции на подобни теми изнася и сър Артър Конан Дойл, убеден поборник на спиритизма. Заедно със сътрудника си Дзенер Рине провежда серия от тестове за познаването на карти, като доказва, че някои екстрасенси разгадават скритите изображения при невероятно висок процент на познаване. Съпругата му Луиза Рине провежда мащабно проучване над 10 000 случая на паранормални явления и констатира, че определени състояния на съзнанието са по-благоприятни за ясновидство. Над 30 % от случаите на спонтанно проявени екстрасенсорни възприятия се проявяват на границата между полусънното състояние и съня, а близо 60 % от пророчествата възникват по време на сън.</p>
<p>Древните египтяни са смятали, че по време на сънищата си човек посещава други места и други времена, а елините периодично са ходели да спят в т.нар. храмове на съня, за да познаят бъдещето и да се научат да лекуват болестите. Според Зигмунд Фройд сънят създава най-благоприятните условия за телепатия. Убеждението му е споделяно от Монтаг Улман и Стенли Крипнер, които през 70-те години на ХХ в. проведоха уникални изследвания в медицинския център Меймонидс в Ню Йорк. Научно бе доказано, че ментални образи могат да бъдат предавани от будни хора на потънали в дълбок сън. Математиците изчислиха, че при огромния брой фиксирани опити вероятността за случайно достигане до подобен резултат е 1:1000.</p>
<p>Двете ментални състояния на границата около пълното съзнание - току що предхождащото съня и непосредствено при събуждането - са благоприятни периоди за проявата на интуитивни проблясъци. Понякога ние се събуждаме с натрапчивата сигурност за бъдещи събития и често сме се изненадвали от прозорливостта на подсъзнанието си. Човешкият мозък е още нерешена много трудна кръстословица.</p>
<p>През 1983 г. към университета в Единбург е разкрита катедра по парапсихология, оглавена от Роберт Морис. Разполагащи с 1,6 млн. лири стерлинги, специалистите от катедрата провеждат серия от научни изследвания върху способността за неформално взаимодействие с околната среда. Последните резултати още не са публикувани, но водещите парапсихолози твърдят, че вече има научни доказателства за скритите пътища на съзнанието.</p>
<p></p>
<p>              <b>Евгени АЛЕКСИЕВ, Красимир ГЕОРГИЕВ</b></p>
              
<p>                 <i>Снимки: Архив на група "Ергосфера"</i>    </p>
<p>Барбара Гаруел има десетки ясновидения и пророчества</p>
<p>Ванга</p>
<p><img src="images/tcesto_kol1s.jpg" alt="Шесто чувство"/>Шесто чувство</p>
<p><img src="images/tcesto_kol4s.jpg" alt="Бушмените са учудени как тъй белите хора не надушват водата"/>Бушмените усещат с шестото си чувство къде има вода сред пустините</p>
<p><img src="images/tsesto_kol3s.jpg" alt="Акушерката Гладис Райт е доказана ясновидка"/>Акушерката Гладис Райт е доказана ясновидка</p>
<p></p>
<span style="font-size: 10px; font-style: italic">Статиите са защитени съобразно механизмите, свързани с нормативните документи за авторското право, и могат да бъдат препечатвани или ползвани в централния и периодичния печат и в другите средства за масова информация само след изричното разрешение на авторите, което може да бъде договорено на e-mail <a href="mailto:ergosfera@fliorir.com"> ergosfera@fliorir.com </a> или на тел.: 846-57-68 или gsm: 0885-733-566, издателство “Фльорир”. Статиите могат да бъдат ползвани в други електронни сайтове само изцяло и без промени, със споменаването на авторите и наличието на връзка към <a href="http://www.fliorir.com">http://www.fliorir.com<a>. Снимките към статиите могат да бъдат ползвани само след разрешение на авторите и надписването към тях на текста: Снимки: архив на група “Ергосфера”.</span><p></p>
<a href="../ergosfera.htm"> Ергосфера </a> &gt; <a href="../parapsychology.htm"> Парапсихология </a> &gt; Шесто чувство
		</div>
	</div>
	<h2>&copy; Copyright Fliorir 2005. All rights reserved.</h2>
<script src="http://www.google-analytics.com/urchin.js" type="text/javascript">
</script>
<script type="text/javascript">
_uacct = "UA-150797-2";
urchinTracker();
</script>
</body>
</html>