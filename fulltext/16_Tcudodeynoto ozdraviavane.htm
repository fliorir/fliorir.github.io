<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html>
<head>

<meta http-equiv="content-type" content="text/html; charset=UTF-8" />
<meta name="author" content="krasin" />

<title>Фльорир - Ергосфера &gt; Парапсихология &gt; Чудодейното оздравяване</title>

<style type="text/css" media="all">@import url( ../styles.css );</style>

</head>
<body>

	<h1>Издателство "Фльорир"</h1>


	<div class="break"></div>

	<div id="container">
		<div id="content">
<a href="../ergosfera.htm"> Ергосфера </a> &gt; <a href="../parapsychology.htm"> Парапсихология</a> &gt; Чудодейното оздравяване
         <h3> Чудодейното оздравяване </h3>
<p></p>
<p>            <b>Спонтанна ремисия на неизлечими болести <br/>или самолечение със силата на волята</b></p>
<p></p>
<p>Няма неизлечими болести! Животът опровергава и най-категоричните медицински диагнози. Необяснени от науката процеси могат да доведат до т.нар. спонтанна ремисия на болестта и до чудодейно оздравяване.</p>
<p>В редица страни се счита за етично болният от неизлечим рак да не се уведомява за състоянието му. Но дали това е правилно? Да оставим настрана въпроса за начина, по който обреченият би могъл да изживее последните си месеци, за проникновенията, до които би достигнал. Оказва се, че по великия вселенски проект реалностите в нашия живот са вместени в по-сложен градеж с неизвестни входове, коридори и етажи. Вече шест хилядолетия се трупат безброй доказателства, че в сложното си устройство човешкият организъм притежава скрити резерви, механизми и сили, които водят до невероятни обрати. Т.нар. <i>Фактор Х</i> трудно се вмества в рамките на официалната медицина, но фактите говорят за неизвестни механизми вътре в нас, предизвикващи истински чудеса. Може би понякога биологичните ни врати се отварят за притока на <i>външни енергии</i>?</p>
<p>А статистиката сочи, че "чудесата" стават по-често, когато болният знае за състоянието си...</p>
<p>От черните хроники редовно научаваме за неизлечимо болни, посегнали на живота си. Насажданият в съзнанието ни материализъм утвърди представата за едно едноплоскостно устройство на заобикалящата ни реалност, представа от времето, когато атомът се е считал за последната материална инстанция, оцеляла до времето, когато учените разнищват сложния свят на елементарните частици, различните нива на материята и мистериите на квантовата неопределеност.</p>
<p>Продължаваме да живеем със страхопочитание към постулатите на медицината, наивно вярвайки, че всичко е вече научно определено и уточнено. И забравяме, че винаги, до последния съзнателен миг надеждата съществува.</p>
<ul><p>             <b>Спонтанната ремисия</b></p></ul>
<p>През 1993 г. 82-годишният Робърт Мур от Дейтън Бийч, Флорида, умира при автомобилна катастрофа. Този банален на пръв поглед случай придобива особено значение, като се има предвид фактът, че според докторите г-н Мур е трябвало да умре 27 години преди фаталния инцидент.</p>
<p>Човек с приветлив характер, автотехник, през 1966 г. Мур влиза в Уестърн Пенсилвания Хоспитал, болница на град Питсбърг. Диагнозата на лекарите е единодушна и без никаква надежда. Пациентът бил засегнат от неизлечим рак на белия дроб. Метастазите били навсякъде, болестта била в напреднал стадий и каквото и да е лечение било безполезно. Мур бил определен като неоперируем. Очаквайки фатален изход след няколко седмици, лекарите го изпратили вкъщи.</p>
<p>След пет години Мур се върнал в болницата заради най-обикновена болка в рамото. Направили рентгенова снимка, поразените лекари не намерили и следа от злокачествения тумор! Раковата маса се била стопила напълно, а плевритните кухини на белите дробове - съвършено чисти.</p>
<p>Отново били изследвани образците от биопсията, направена на пациента пет години по-рано, но диагнозата не била погрешна. Новите изследвания потвърдили, че ракът е бил напълно неизлечим.</p>
<p>Мур надживял болестта си и повече не е имал контакти с лекари и болници. Остатъка от живота си прекарал спокойно до деня на трагичната катастрофа.</p>
<p>Медицината определя случая на Робърт Мур като <i>спонтанна ремисия на болестта</i>, но същността на феномена <i>необичайно оздравяване</i> не се променя от предпазливите и често безлични научни дефиниции. Медицинската литература рядко цитира подобни необикновени факти и официалната оценка е за едно необяснимо оздравяване на всеки десет хиляди болни от рак. Но защо на подобен феномен не се обръща достатъчно внимание? Вероятно защото въпросът е неудобен и противоречи на някои догми на официалната медицина. Първата сред тях например - че злокачественият тумор се разраства безкрайно. А според много изследователи задълбочаването на проучванията в областта на необяснимото оздравяване може да се окаже ключът към прогреса на медицината.</p>
<p>На това мнение са американците Карил Хиршберг и Марк Ян Бараш. Карил е калифорнийска биохимичка, каталогизирала хиляди случаи на спонтанна ремисия на тумори, Марк е лекар с диплома от Йейлския университет, самият излекувал се от рак. Бараш и Хиршберг събрали резултатите от своите проучвания в книгата "Необичайното оздравяване". Изследователите разделили случаите на необичайно оздравяване в шест категории: оздравяване при пълно отсъствие на лечение, при недостатъчно лечение, частична регресия на болестта или търпимост към нея за дълго време, продължително оцеляване за период доста по-дълъг от средностатистическия, оздравяване след алтернативно лечение (хомеопатия, акопунктура, пранотерапия и пр.) и "чудотворни" случаи и оздравяване след поклонения в свети места (т.нар. духовно лечение). Всяка от тези категории води до широка и противоречива казуистика. Фрапиращ е например случаят на оздравяване при липсата на каквото и да е лечение на Карол Кнудтсон от Медисън, Уисконсин.</p>
<p>През 1981 г. на 52-годишната Карол била поставена диагнозата тумор на гърлото. Прогресията на болестта била очевидна - от устната кухина ракът се разпрострял дотам, че на врата на Карол се появил непрекъснато уголемяващ се израстък. Диагнозата на лекарите била потвърдена в няколко медицински центрове. Примирила се с неизбежното, жената кротко зачакала вкъщи своя край, когато изведнъж установила, че подутината намалява. След няколко месеца нямало и следа от раковото образование, а днес Карол Кнудтсон се показва пред студентите по медицина като пример за спонтанно оздравяване от болест, даваща на засегнатия средно няколко месеца живот.</p>
<ul><p>            <b>Вярата и чудесата</b></p></ul>
<img class="right" src="images/u1-31-33.jpg" alt="През 1958 г. Бернадет Субиру вижда Дева Мария и открива чудодеен извор в местността Лурд във Франция"/><p>Годината е 1858. Лурд е местност в подножието на Пиринеите в Югозападна Франция. Малката Бернадет Субиру казва, че е видяла Дева Мария в една пещера. Госпожата в бяло й показала някакво място, където да копае, и послушното момиче изкарало на бял свят скрит извор. Лечебен. Оттогава всеки ден хиляди болни се отправят към най-прочутото в света светилище за чудодейно оздравяване. Днес до Пещерата на виденията е издигната внушителна сграда, а болни от рак, паралитици и недъгави се потапят в чудотворния извор с надеждата да оздравеят. И някои наистина оздравяват! Според експертите на всеки хиляда случая на оздравяване, официално признати от съответните медицински комисии, над тридесет могат да бъдат определени като <i>чудодейни</i>.</p>
<p>Но каква е съществената разлика между необичайното и чудодейното оздравяване? При спонтанната ремисия неизвестни сили в човешкия организъм надделяват над болестта, а при т.нар. намеса с божествен произход оздравяването е светкавично и радикално. Неизлечим рак, който изчезва за шест месеца, е меко казано фрапиращ и крайно рядък случай, но когато един паралитик изведнъж се изправя на крака и прохожда, това води до мисълта за свръхестествена лечебна намеса - за истинско чудо.</p>
<img class="right" src="images/u1-31-32.jpg" alt="Регистрирани са много чудотворни случаи на необяснимо оздравяване след поклонения в свети места"/><p>Днес теологичните предпоставки, използвани от Медицинската комисия на Лурд при преценката дали едно оздравяване е чудодейно, са същите, установени през 1734 г. от кардинал Ламбертини (бъдещият папа Бенедето ХІV). За да се твърди, че е станало чудо, има няколко изисквания: болестта да е била много тежка, възстановяването да е пълно и добре документирано от научна гледна точка, пациентът да не е лекуван с никакво лекарство или терапия и оздравяването да е за не повече от седем дни.</p>
<p>През 1989 г. Ватикана официално призна за чудо случай на оздравяване, станал 13 години по-рано.</p>
<img class="right" src="images/u1-30-31.jpg" alt="Необяснимото оздравяване на девойката Делиция Чироли е признато от Ватикана за чудо"/><p>През 1976 г. сицилианската девойка Делиция Чироли постъпила в болница заради силни болки в коляното. След акуратни анализи лекарите констатирали костен тумор на дясната бедрена кост и препоръчали ампутация на крака. Семейството решително се противопоставило и момичето било отведено вкъщи. Метастазите били напреднали и лекарите очаквали бърз летален изход. Като последен краен опит майката завела Делиция на поклонение в Лурд. Къпали няколко дни девойката в чудодейната вода и я върнали у дома. И ето че по Коледа Делиция станала и излязла от къщи. Била много слаба, тежала само 30 кг, но се движела сама и вече не изпитвала болки. Няколко седмици по-късно отокът на крака й изчезнал напълно и малката се върнала към нормалния си живот.</p>
<p>Ракът изчезнал, но оздравяването не станало мигновено и коляното на момичето се нуждаело от медицински корекции, затова комисията, натоварена да проучи случая, постановила чудото чак след 13 години дискусии.</p>
<ul><p>            <b>Факторът Х</b></p></ul>
<p>И така, хиляди случаи на необичайно оздравяване са добре документирани, но още никой не е в състояние да разбере механизма на този феномен. Наричат мистериозния излечител <i>Фактора Х</i>, неговото търсене се превърна в истинска мисия за медиците и специалистите, посветили се на тази област.</p>
<img class="right" src="images/u1-32-34.jpg" alt="Наричат мистериозния излечител Фактора Х"/><p>Факторът Х е ключът. Оздравяването става, защото вътре в нас нещо се отключва. Но какво? И защо това се случва само на малцина късметлии?</p>
<p>Хипотезите за механизмите на необяснимите оздравявания могат да се групират в няколко направления:</p>
<p><i>За енергията, която лекува.</i> Древните египтяни са я наричали "Ка", китайците - "Чи", индуистите - "Прана". Това е жизнената сила, която съзнателно или несъзнателно може да бъде насочена към оздравяването на тялото. На практика тялото само се лекува, а жизнената енергия засилва нашата имунна защита, активизирайки някои гени, способни да разрушат раковите клетки.</p>
<p><i>За действието на съзнанието.</i> Силното желание да оздравееш, съчетано със способността да изработваш позитивни ментални представи, стимулиращи оздравяването.</p>
<p>Не трябва да се подценява ролята на терапиите и лекарствата.Химиотерапията преди всичко, но също и новите експериментални терапии като например базираните на интерферон и ендорфин.</p>
<p>Много специалисти смятат за важен и т.нар. <i>емотивен фактор</i> - решаваща за оздравяването е средата, в която болният живее, и любовта на близките му.</p>
<p>Дискутира се и <i>ролята на вярата и молитвите.</i> Освен че притъпява страданието във физически план, молитвата носи утешение. Чудодейното оздравяване би могло да се "отключи" и от интензивната емоция на болния при посещение на свято място като Лурд или Междугорие.</p>
<p>По всяка вероятност оздравяванията при неизлечими болести са следствие от комбинации на различни механизми и е много трудно да се определи кой от тях именно е Факторът Х. Някъде чака отговорът! За да го открием обаче, медицинското търсене трябва по-упорито да се насочи към тази все още недостатъчно изследвана област.</p>
<p></p>
<p>                    <b>Евгени АЛЕКСИЕВ, Красимир ГЕОРГИЕВ</b></p>
                      
<p></p>
<img class="right" src="images/ozdrav_kol.jpg" alt="Чудодейното оздравяване"/>
<p>През последните години редица авторитетни медици сериозно разглеждат въпроса за чудодейното оздравяване.</p>
<p></p>
<p></p>
<li><p><b>Роджер Пилон, президент на Международното медицинско бюро в Лурд:</b> - Нека засега определим някои факти като необяснимо оздравяване, а един ден научният прогрес ще ни предостави обяснение. Във всеки случай разбираемата ми предпазливост на медик се стопява пред фрапиращите случаи...<br/></li>
<li><b>Р. Кортезини, професор по хирургична патология, президент на Ватиканската медицинска консултативна комисия:</b> - Предпочитам термина необяснимо вместо чудодейно оздравяване, въпреки че често съм объркан пред необясними случаи и факти, поставящи под съмнение цяла серия научни принципи...<br/></li>
<li><b>Дж. Болеа, професор по психиатрия в Римския университет:</b> - Всеки болен има в себе си своего рода скрит лечител, който в определен момент може да излезе наяве. Понякога тази сила се стимулира чрез медицинската намеса, а понякога стимулът произтича от на пръв поглед травматично събитие, което обаче има терапевтичен ефект... </li></p>
<p></p>
<p>                  <i>Снимки: Архив на група "Ергосфера"</i></p>
<p><img src="images/u1-31-33s.jpg" alt="През 1958 г. Бернадет Субиру вижда Дева Мария и открива чудодеен извор в местността Лурд във Франция"/>През 1958 г. Бернадет Субиру вижда Дева Мария и открива чудодеен извор в местността Лурд във Франция</p>
<p><img src="images/u1-30-31s.jpg" alt="Необяснимото оздравяване на девойката Делиция Чироли е признато от Ватикана за чудо"/>Необяснимото оздравяване на девойката Делиция Чироли е признато от Ватикана за чудо</p>
<p><img src="images/u1-31-32s.jpg" alt="Регистрирани са много чудотворни случаи на необяснимо оздравяване след поклонения в свети места"/>Регистрирани са много чудотворни случаи на необяснимо оздравяване след поклонения в свети места</p>
<p><img src="images/u1-32-34s.jpg" alt="Наричат мистериозния излечител Фактора Х"/>Наричат мистериозния излечител Фактора Х</p>
<p></p>
<span style="font-size: 10px; font-style: italic">Статиите са защитени съобразно механизмите, свързани с нормативните документи за авторското право, и могат да бъдат препечатвани или ползвани в централния и периодичния печат и в другите средства за масова информация само след изричното разрешение на авторите, което може да бъде договорено на e-mail <a href="mailto:ergosfera@fliorir.com"> ergosfera@fliorir.com </a> или на тел.: 846-57-68 или gsm: 0885-733-566, издателство “Фльорир”. Статиите могат да бъдат ползвани в други електронни сайтове само изцяло и без промени, със споменаването на авторите и наличието на връзка към <a href="http://www.fliorir.com">http://www.fliorir.com<a>. Снимките към статиите могат да бъдат ползвани само след разрешение на авторите и надписването към тях на текста: Снимки: архив на група “Ергосфера”.</span><p></p>
<a href="../ergosfera.htm"> Ергосфера </a> &gt; <a href="../parapsychology.htm"> Парапсихология </a> &gt; Чудодейното оздравяване
		</div>
	</div>
	<h2>&copy; Copyright Fliorir 2005. All rights reserved.</h2>
<script src="http://www.google-analytics.com/urchin.js" type="text/javascript">
</script>
<script type="text/javascript">
_uacct = "UA-150797-2";
urchinTracker();
</script>
</body>
</html>