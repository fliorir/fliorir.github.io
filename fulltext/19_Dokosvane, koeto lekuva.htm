<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html>
<head>

<meta http-equiv="content-type" content="text/html; charset=UTF-8" />
<meta name="author" content="krasin" />

<title>Фльорир - Ергосфера &gt; Парапсихология &gt; Докосване, което лекува</title>

<style type="text/css" media="all">@import url( ../styles.css );</style>

</head>
<body>

	<h1>Издателство "Фльорир"</h1>


	<div class="break"></div>

	<div id="container">
		<div id="content">
<a href="../ergosfera.htm"> Ергосфера </a> &gt; <a href="../parapsychology.htm"> Парапсихология </a> &gt; Докосване, което лекува
           <h3> Докосване, което лекува</h3>
<p></p>
<p>            <b>Феноменът паранормално лечение</b></p>
<p>Ние не вярваме в чудеса! Насажданият в съзнанието ни материализъм утвърди представата за едно едноплоскостно устройство на заобикалящата ни реалност, представа от времето, когато атомът се е считал за последната материална инстанция, оцеляла до времето, когато учените разнищват сложния свят на елементарните частици, различните нива на материята и мистериите на квантовата неопределеност.</p>
<p>Продължаваме да живеем със страхопочитание към постулатите на медицината, наивно смятайки, че всичко е вече научно определено и уточнено. И забравяме, че винаги , до последния съзнателен миг надеждата съществува. Забравяме чудото, че няма неизлечими болести! Животът опровергава и най-категоричните медицински диагнози. Необяснени от науката процеси могат да доведат до спонтанна ремисия на болестта, до чудодейно оздравяване или до оздравяване след паранормално лечение. Документираните случаи на хора, излекувани от паранормални сили, са хиляди. Феноменът <i>паранормално лечение</i> има вековни традиции, а и днес в редица райони на света екстрасенсите и неолечителите са единствената алтернатива за лечение, достъпна за местните жители.</p>
<img src="images/dokosvane_kol.jpg" alt="Докосване, което лекува"/><p>Понякога през биологичните ни врати навлизат неизвестни "външни" енергии. В сложното си устройство човешкият организъм притежава скрити резерви, сили и механизми (т. нар. <i>Фактор Х</i>), които могат да доведат до неочаквани обрати, до чудеса.</p>
<p>В края на 1993 г. държавният служител Джим Уйлямс разбира, че е тежко болен. За няколко месеца губи близо половината от теглото си, непрекъснато е уморен, тялото му има жълтеникав цвят. През април 1994 г. Уйлямс е настанен в болница. След направената биопсия лекарите откриват тумор на черния дроб, голям колкото грейпфрут. Туморът е диагностициран като злокачествен, в толкова напреднал стадий и с толкова разсейки, че операцията, химиотерапията, радиотерапията и каквото и да е друго лечение са безполезни. Лекуващият лекар Ричард Лоусън предлага на Уйлямс да го настани в болница за безнадеждно болни.</p>
<p><img class="right" src="images/dokosvane_kol1.jpg" alt="Лекарите са поразени, че ракът на Джим Уйлямс е изчезнал"/>"Бях зашеметен и започнах да се подготвям психически за смъртта! - спомня си днес Джим. - Не, не бях уплашен, просто се примирих със съдбата си и започнах да броя оставащите ми петдесетина дни!"</p>
<p>Тогава Уйлямс и съпругата му Джун се запознават с паранормалните лечители Лен и Рей Ходжтън. Двойката започнала три пъти седмично сеанси с безнадеждно болния. Скоро състоянието му се подобрило по невероятен начин. "Само след седмица изчезна жълтеникавият цвят на лицето му и той вече слизаше сам по стълбите! - разказва Лен Ходжтън. - В края на втората седмица поиска да го придружим в ресторант, а в края на третата отиде на театър. След няколко дни ни заведе с Рей и Джун на разходка с кола в Мендип Хилс!"</p>
<p>В началото на август 1994 г. Лоусън подложил Уйлямс на нова ехография. Туморът бил намален с над 50 %. При изследванията през октомври се бил смалил с още 20 %. По невъзможен начин Уйлямс се подобрявал пред очите на медиците. При следващата ехография туморът бил изчезнал напълно.</p>
<p>Чудодейното оздравяване на Джим Уйлямс не е изолиран случай. Само във Великобритания са регистрирани хиляди подобни истории. Значи паранормалното изцеление е безспорен факт?</p>
<p>След години изследвания специалистите продължават да разшифроват този природен код. Съществува неяснота какво се разбира под понятието <i>паранормално излекуване</i>. Сред толкова многото неортодоксални техники за лечение е трудно да се установи дали едно оздравяване е станало чрез паранормални сили, или е било повлияно от нещо друго, например от самовнушение. Според един от изследователите на тази материя Даниел Бенор паранормалното излекуване включва много техники и форми на лечение, при които се търси ефекта на доминирането на съзнанието над материята.</p>
<p>Болшинството специалисти определят механизма на паранормалното лечение като форма на енергия, канализирана от лечителя към пациента. Почти всички болни казват, че са имали усещания за топло, за студено или за вибрации по време на процедурите, дори и в случаите, когато не са знаели, че в момента с тях се провежда терапевтичен сеанс. Но какво представлява тази енергия и откъде идва?</p>
<p>Много лечители я описват като универсална любов или божествена сила. Други като Хари Едуардс, основал през 1955 г. Английската федерация на лечителите спиритуалисти, вярват, че става дума не за някакви специални енергии, а за способността за активиране на оздравяващата сила в тялото и в духа на пациента. А англичанинът Джордж Чапман - паранормален хирург, твърди, че самият той е инструмент на вече умрял известен лекар. При лечебните си сеанси Чапман изпада в състояние на транс и се ръководи от духа и наставленията на починалия лекар, който "оперира" вътрешните сили на пациента с невидими хирургически инструменти. Според лечителя духът на болния е дубликат на физическото му тяло и интервенцията върху едното рефлектира в добро и в лошо върху другото.</p>
<p>Подобен е случаят с лечителя спиритуалист Чарлз Сидъл, който действа под ръководството на духа на починалия преди 30 години известен ветеринар д-р Бастър Джънс, като поставя диагнози за състоянието на всяко животно, докосвайки го с ръце.</p>
<p>Най-фрапиращото е, че сред тази каша от теории, псевдотеории и чудотворни въздействия има хиляди случаи на реално излекувани неизлечимо болни пациенти.</p>
<p>Някои лечители работят без пряк контакт с болните, като ги фокусират със съзнанието си и "направляват" към тях терапевтичните си сили. Подобен е случаят с Тони Притчард в края на 1994 г.</p>
<p>Поразен от тежка инфекция на крака си, Притчард бил настанен в Уайкомб Дженеръл Хоспитал и бил опериран, но без успех. Лекарите взели решение да ампутират крака му. Вечерта преди деня за новата операция съпругата му Линда довела в болницата лечителя Рей Браун. Лекарите отказали да пуснат екстрасенса при болния, затова Браун се върнал в колата си, отпуснал се на седалката и изпаднал в транс, насочвайки своя "дух-водач" към болничната стая.</p>
<p>През нощта Притчард почувствал, че нещо странно се случва с тялото му, а на следващия ден лекарите били поразени, че нямало следа от инфекцията и кракът му бил напълно здрав.</p>
<p>Специалистите не отричат невероятните оздравявания на много хора, но никой още не е доказал, че феноменът се дължи на паранормални сили. Понякога оздравяването е следствие от естествената регресия на болестта, при други случаи вярата в ефективността на лечителя е активизирала механизми за самолечение на болното тяло. Скептиците считат, че подобно оздравяване би било краткотрайно, защото съзнанието само временно е потиснало симптомите на болестта.</p>
<p>Лечители като Бети Шайн и Чарлз Сидъл използват паранормални методи за лечение на животни. Много ветеринарни лекари потвърждават, че животните, които те не са били в състояние да излекуват, са оздравели след намесата на екстрасенсите.</p>
<p>В опита си да открият механизмите на паранормалното лечение колектив от канадски и американски учени започна сътрудничество с известния британски лечител Матю Манинг. За шест години в модерните лаборатории към Фондацията за ментални науки в Сан Антонио, Тексас, бяха проведени много тестове и експерименти. Задачата бе да се установи дали Манинг е в състояние да влияе върху автономната нервна система на доброволци, контролираща функционирането на сърцето, на жлезите с вътрешна секреция и на някои мускули.</p>
<p>В определен момент без предупреждение Манинг си представял, че "обектът", който се намирал в друга стая, става емоционално разстроен и в същото време полиграфът, регистриращ физиологичните реакции на доброволеца, започвал да прави широки кръгови движения. След десетки опити учените категорично потвърдили, че Манинг може да активира нервната система на доброволците от дистанция само със силата на съзнанието си. При други експерименти било открито, че лечителят е в състояние да ограничи развитието на ракови клетки и да възпрепятства разрушаването на червените кръвни телца. Звучи невероятно, нали?</p>
<p>Феноменът Матю Манинг бил изследван и от екипа на д-р Ф. Лоренц от факултета по физиология към Калифорнийския университет. След серия експерименти с Манинг и доброволци електроенцефалографските тестове показали, че екстрасенсът може да синхронизира мозъчните си вълни с тези на доброволците. Нови експерименти, извършени от учени от Торонто, Канада, допълниха, че Манинг може да въздейства върху бързината на покълване на семена.</p>
<p>Феноменът е потвърден и в началото на новото хилядолетие учените вече допускат възможността за паранормално лекуване. Лекуване чрез докосване на тялото или на съзнанието. Наричат мистериозния излечител <i>Фактора Х</i>, неговото търсене се превърна в истинска мисия за медиците и специалистите, посветили се на тази област.</p>
<p>През последните години се появи една нова научна дисциплина - психоневроендокриноимунология. Тя изследва връзките между състоянието на човешката психика и защитните сили на организма. Може би развитието на психоневроендокриноимунологията ще ни приближи към разшифроването на Фактора Х?</p>
<p></p>
<p>                   <b>Евгени АЛЕКСИЕВ, Красимир ГЕОРГИЕВ</b></p>
                        
<p>                <i>Снимки: Архив на група "Ергосфера"</i>  </p>
<p><img src="images/dokosvane_kol1s.jpg" alt="Лекарите са поразени, че ракът на Джим Уйлямс е изчезнал"/>Лекарите са поразени, че ракът на Джим Уйлямс е изчезнал</p>
<p></p>
<span style="font-size: 10px; font-style: italic">Статиите са защитени съобразно механизмите, свързани с нормативните документи за авторското право, и могат да бъдат препечатвани или ползвани в централния и периодичния печат и в другите средства за масова информация само след изричното разрешение на авторите, което може да бъде договорено на e-mail <a href="mailto:ergosfera@fliorir.com"> ergosfera@fliorir.com </a> или на тел.: 846-57-68 или gsm: 0885-733-566, издателство “Фльорир”. Статиите могат да бъдат ползвани в други електронни сайтове само изцяло и без промени, със споменаването на авторите и наличието на връзка към <a href="http://www.fliorir.com">http://www.fliorir.com<a>. Снимките към статиите могат да бъдат ползвани само след разрешение на авторите и надписването към тях на текста: Снимки: архив на група “Ергосфера”.</span><p></p>
<a href="../ergosfera.htm"> Ергосфера </a> &gt; <a href="../parapsychology.htm"> Парапсихология</a> &gt; Докосване, което лекува
		</div>
	</div>
	<h2>&copy; Copyright Fliorir 2005. All rights reserved.</h2>
<script src="http://www.google-analytics.com/urchin.js" type="text/javascript">
</script>
<script type="text/javascript">
_uacct = "UA-150797-2";
urchinTracker();
</script>
</body>
</html>