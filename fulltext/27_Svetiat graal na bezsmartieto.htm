<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html>
<head>

<meta http-equiv="content-type" content="text/html; charset=UTF-8" />
<meta name="author" content="krasin" />

<title>Фльорир - Ергосфера &gt; Футурология &gt; Светият граал на безсмъртието</title>

<style type="text/css" media="all">@import url( ../styles.css );</style>

</head>
<body>

	<h1>Издателство "Фльорир"</h1>


	<div class="break"></div>

	<div id="container">
		<div id="content">
<a href="../ergosfera.htm"> Ергосфера </a> &gt; <a href="../futurology.htm"> Футурология </a> &gt; Светият граал на безсмъртието
     <h3>Светият граал на безсмъртието</h3>
<p></p>
<p>            <b>Отключваме генетичните врати към вечния живот</b></p>
<p></p>
<p>Векове наред човек е обсебен от идеята за безсмъртие. Вечният живот очарова всички, но границите на смъртната ни орис все още не са преминати. Остаряването е част от процеса на растежа и започва в момента на раждането ни. Дори преди това. На скоростта, с която преминаваме през битието, влияят редица генетични фактори, програмирали продължителността на жизнения ни цикъл. Можем ли да повлияем на този сложен и тайнствен процес? Да удължим живота си? Да избегнем единственото сигурно нещо в природата - смъртта?</p>
<p>Да! Наричат "<i>безсмъртници</i>" учените, търсещи пътя към непреходното. Последните изследвания в областта на генетиката, геронтологията, хематологията, неврологията, криониката и изкуствения интелект водят до мисълта, че безсмъртието може да се прехвърли от митовете и легендите в реалния живот.</p>
<img src="images/146-3.jpg" alt="Семейство Майкълс желаят след смъртта кръвта им да бъде заменена с течен азот"/><p>Когато англичаните Пол и Морийн Майкълс умрат, кръвта в телата им ще бъде заменена с течен азот. След това ще бъдат транспортирани в Института по крионика в Мичиган, САЩ. Ще бъдат поставени в контейнери с температура -196 оС и ще "очакват" бъдещия медицински прогрес, който ще ги върне към живота. Както мнозина други съпрузите Майкълс се надяват да станат безсмъртни.</p>
<p>Още с появяването й преди около 4 десетилетия криониката бе заклеймена като скандална идея. В края на седемдесетте години на ХХ в. едно калифорнийско криообщество фалира, без да уведоми плащащите огромни суми за консервацията на телата на своите хибернирани роднини. "Безсмъртниците" бяха открити размразени в амбалажни дървени сандъци в една крипта в околностите на Лос Анджелис.</p>
<p>Главният проблем е, че при сегашното състояние на познанията да се върнат към живот замразените тела е невъзможно. Днес медиците могат да поддържат жив бъбрек, отделен от човешко тяло, съхранявайки го при температура 0 оС, но само в продължение на седмица. Някои от учените оценяват криониката като въпрос на далечното бъдеще. Други са още по-скептични. Като Нейл Хендерсон от Института по крионика при университета в Саутхамптън, Англия, който обяснява: "Когато една ягода е размразена, превръща се в каша. Същото би се случило и с размразеното човешко тяло!"</p>
<img src="images/146-1.jpg" alt="Операция по замразяване в Калифорнийския университет"/><p>За да се оставим да ни замразят, трябва да вярваме в прогреса на науката. Обществата по крионика се позовават на прогреса, постигнат от медицината през последните 30 години, и очакват нови завоевания на познанието. Развитието на нанотехнологиите например би позволило на лекарите от бъдещето да поправят и реконструират човешките тъкани на клетъчно равнище с помощта на микроскопична техника. Специалистите уточняват, че за усъвършенстването на подобна техника ще са нужни поне 200 години.</p>
<p>Търсят се и други пътища към безсмъртието. Дейвид Пайцер от Аризона възлага надежди на генетичното клониране на органи. Чрез клонирането на органи продължителността на живота може да се увеличи значително. Главният проблем е, че нашата генетична карта е чудовищно сложна. Има например над 30 аспекта на проява на ДНК, а близо 85 процента от функциите на мозъка са все още непонятни за науката. Но през последните години в областта на генетиката бяха направени революционни открития и първата крачка по пътя към безсмъртието бе направена.</p>
<img src="images/146-4.jpg" alt="82-годишният геронтолог Милър Куарлес спира процеса на стареене чрез бойни изкуства и хапчета антиостаряване"/><p>Според геронтолозите генетичната врата към удължаването на живота може да бъде отключена с лекарства <i>антиостаряване</i>. Професорът по еволютивна биология към Университета на Калифорния в Лос Анджелис Майкъл Роуз предвижда, че в най-близко бъдеще взимането на хапчета антиостаряване ще стане традиция. Очаква се индустриален бум на производствата на лекарства за дълголетие; хората ще изразходват значителна <img src="images/146-2.jpg" alt="Хапчета против остаряване"/>част от доходите в стремежа си към вечна младост. На американския пазар вече се появиха хапчета за засилване на имунната система, лекарствени хормони <i>антивъзраст</i> и др.</p>
<p>Но на изследванията засега не се отпускат достатъчно средства. Правителствата са ужасени пред перспективата, че учените ще намерят хапчето за дълъг живот.</p>
<p>Прилагайки т.нар. <i>техники за селекция на расата</i>, Роуз получи плодова мушица, живееща два пъти по-дълго от нормалната. Тайната е в забавянето на растежа. Но ако тези резултати се постигнат с хората, представата за продължителността на живота ще се промени радикално. Представете си: пубертет на 30-годишна възраст!</p>
<p>Рой Уолфорд от калифорнийския университет изследва въздействието на специална концентрирана диета, поддържаща ниско кръвно налягане и ниски равнища на холестерол и глюкоза. След изпитанията й върху опитни животни той я прилага на доброволци и на самия себе си. Резултатите са невероятни: диетата "забавя" почти двойно остаряването. "През последните осем години остарях само с четири години! - казва Уолфорд.</p>
<p>Брус Катц от Университета в Съсекс, Англия, е сред многобройните изследователи, свързващи човешкото безсмъртие с изкуствения интелект. Търсят се техническите и философските формули за прехвърлянето на човешките емоции на компютърни системи и за създаването на виртуално съзнание. Може би някой ден ще успеем да се влеем в компютрите и телематичните ни личности ще станат безсмъртни.</p>
<p>Търсенето на вечния живот породи много групи от <i>безсмъртници</i>. Т.нар. <i>екстропиани</i> се доверяват на възможностите на изкуствения интелект и си представят постхуманното продължение на човешкия живот, при което всеки ще пътува през виртуалното пространство към вечността. Майк Пери от института по крионика "Алкор" е убеден, че безсмъртието не е физически, а математически въпрос. Пери е привърженик на теорията за универсалното безсмъртничество, според която смъртта може да бъде победена, дори и от онези, които са вече мъртви.</p>
<p>Но да се върнем към проблемите на генетиката. Някои от клетките в човешкия организъм се възпроизвеждат, но колкото по-дълго продължава процесът, толкова по-голяма е вероятността за износване и мутации. Други като болшинството от мозъчните клетки не могат да се възпроизвеждат. Съществува хипотезата, че клетките се повреждат от токсичните молекули "свободни радикали". Учените подчертават важността на хипоталамуса - част от мозъка, управляваща някои от хормоните, менопаузата и др.п. физиологични промени. Хипоталамусът действа като <i>часовник на остаряването</i>, който в определен ден и час ще спре.</p>
<p>Съмнителна ли е перспективата за вечен живот? Дали не търсим напразно Светия Граал на безсмъртието?</p>
<p>Парите и любопитството ще осигурят на науката средствата, за да продължи търсенията си по този противоречив път. Мнозина изследователи вярват, че безсмъртието е постижимо. Не всички обаче са убедени, че хората са готови за този момент. "Човечеството не е способно да контролира опасните оръжия. Защо да смятаме, че ще се държи по различен начин с генетиката?" - пита Джонатан ван Блерком от Университета на Колорадо.</p>
<p>Как ще се държим през вечния живот? Ще продължат ли да остаряват отказващите да умират наши тела? Как обществото ще издържи на новите демографски модели? Тази материя повдига повече въпроси, отколкото решава, затова гледаме с безпокойство към бъдещето, в което може би ще станем безсмъртни.</p>
<p></p>
<p>            <b>Евгени АЛЕКСИЕВ, Красимир ГЕОРГИЕВ</b></p>
            
<p>                    <i>Снимки: Архив на група "Ергосфера"</i></p>
<p>Семейство Майкълс желаят след смъртта кръвта им да бъде заменена с течен азот</p>
<p>Операция по замразяване в Калифорнийския университет</p>
<p>82-годишният геронтолог Милър Куарлес спира процеса на стареене чрез бойни изкуства и хапчета антиостаряване     </p>
<p></p>
<span style="font-size: 10px; font-style: italic">Статиите са защитени съобразно механизмите, свързани с нормативните документи за авторското право, и могат да бъдат препечатвани или ползвани в централния и периодичния печат и в другите средства за масова информация само след изричното разрешение на авторите, което може да бъде договорено на e-mail <a href="mailto:ergosfera@fliorir.com"> ergosfera@fliorir.com </a> или на тел.: 846-57-68 или gsm: 0885-733-566, издателство “Фльорир”. Статиите могат да бъдат ползвани в други електронни сайтове само изцяло и без промени, със споменаването на авторите и наличието на връзка към <a href="http://www.fliorir.com">http://www.fliorir.com<a>. Снимките към статиите могат да бъдат ползвани само след разрешение на авторите и надписването към тях на текста: Снимки: архив на група “Ергосфера”.</span><p></p>
<a href="../ergosfera.htm"> Ергосфера </a> &gt; <a href="../futurology.htm"> Футурология </a> &gt; Светият граал на безсмъртието
		</div>
	</div>
	<h2>&copy; Copyright Fliorir 2005. All rights reserved.</h2>
<script src="http://www.google-analytics.com/urchin.js" type="text/javascript">
</script>
<script type="text/javascript">
_uacct = "UA-150797-2";
urchinTracker();
</script>
</body>
</html>