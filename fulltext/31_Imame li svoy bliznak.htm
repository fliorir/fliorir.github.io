<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html>
<head>

<meta http-equiv="content-type" content="text/html; charset=windows-1251" />
<meta name="author" content="krasin" />

<title>Фльорир - Ергосфера &gt; Феномени &gt; Имаме ли свой близнак</title>

<style type="text/css" media="all">@import url( ../styles.css );</style>

</head>
<body>

	<h1>Издателство "Фльорир"</h1>


	<div class="break"></div>

	<div id="container">
		<div id="content">
<a href="../ergosfera.htm"> Ергосфера </a> &gt; <a href="../phenomena.htm"> Феномени </a> &gt; Имаме ли свой близнак
            <h3>Имаме ли свой близнак</h3>
<p></p>
<p>            <b>Необикновените истории на еднояйчни близнаци загатват, <br/>
           че нашата съдба е белязана от деня на раждането ни</b></p>
<p></p>
<p>Като огледален образ! И двамата са високи метър и осемдесет, с еднакво тегло и телосложение, с едно и също лице. Точно това, което се очаква от двама еднояйчни близнаци. Но между Джим Люис и Джим Спрингер приликите не са само физически. Да оставим настрана еднаквите им кръщелни имена. И двамата са се оженили за жена на име Линда, развели са се на една и съща дата и отново се оженили за друга жена на име Бети. Имали са стотици "общи" житейски премеждия и преживявания, въпреки че са били разделени от раждането си преди 39 години и са живели съвсем независимо един от друг.</p>
<p>Логично е носителите на еднакво генетично наследство да имат сродни черти на личността. Но когато еднояйчни близнаци са разделени веднага след раждането си и след много години открият, че са имали почти идентично съществуване, за специалистите това е не само очарователно съвпадение, това е революция. А в целия свят са познати само 68 случая на еднояйчни близнаци, разделени при раждането им и срещнали се след години.</p>
<p>През 1979 г. при изследователя от университета в Минесота, САЩ, Том Бучард се срещнали близначките Бриджит Харисън от Лейчестър и Дороти Лоу от Бърнли, Ланкъшайър, които 34 години не са знаели една за друга. Оказало се, че в живота на разделените при раждането им сестри има стотици поразително сходни събития. При срещата например двете носели по седем пръстена и две гривни на едната си ръка и по гривна и часовник на другата. Започнали са и са престанали да взимат уроци по пиано на една и съща възраст, имали са котараци на име Тигър, водели са си дневници с еднакъв цвят, с еднакво оформление и почти идентично съдържание. Това са само малка част от съвпаденията, имало е и известни разлики: едната например е нарекла сина си Ричард Андрю, а другата Андрю Ричард.</p>
<p>Векове наред странностите на еднояйчните близнаци са всявали страх у хората. В някои племенни групи на Северна Америка, при ескимосите от Гренландия, австралийските аборигени и някои японски общности еднояйчните близнаци са били убивани при раждането им.</p>
<p>Днес най-значимите изследвания на близнаците провежда Том Бучард. В рамките на мащабна изследователска програма Бучард интервюира и проучва стотици еднояйчни близнаци. Тестовете включват оценки на личността и медицински изследвания. Сравняват се кръвни проби, взимат се отпечатъци от пръстите, анализира се склонността към алергии, сексуалната активност и пр. След стотина часа изследвания учените узнават всичко съществено за двойката близнаци. Резултатите изясняват влиянието на множество генетични и социални фактори върху характера на личността.</p>
<p>Интересно е изследването на професора по психология и медицинска генетика в университета на Индиана, САЩ, Ричард Роуз, който открива, че колкото по-рано стане ембрионалното разделяне в майчината утроба, толкова по-здрава ще бъде <i>психическата връзка</i> между еднояйчните близнаци.</p>
<p>Много от феномените, свързани с еднояйчните близнаци, все още са загадка за учените. Как така на близнаци, живели в различни семейства и градове, са се случили едни и същи неща в един и същ момент?</p>
<p>През 1998 г. двама 61-годишни близнаци от Перт, Австралия, умират в една и съща минута от сърдечен удар. Първият умрял, докато наблюдавал състезание по културизъм в градското казино, а брат му - докато гледал състезанието по телевизията.</p>
<p>През юли 1975 г. Нита Хърст усеща пронизваща болка в левия крак и с очите си вижда хематома, разширяващ се по лявата страна на тялото й. Произходът на необяснимото нараняване бил открит впоследствие, когато Нита узнала, че в същия момент нейната сестра близначка Нети Портър е претърпяла автомобилна катастрофа на 650 км разстояние.</p>
<p>През 1977 г. Марта Бърк от Калифорния била "разрязана" на две от разкъсваща болка, преминала през гърдите и корема й. Постъпила в болница, а няколко часа по-късно й съобщили, че нейната сестра близначка е загинала в самолетна катастрофа на другия край на света.</p>
<p>Паранормалните връзки между близнаците се възприемат от някои като доказателство за екстрасензорния потенциал на всички хора. Изследване на специалисти в Бристъл доказва способността на близнаците да мислят по един и същ начин.</p>
<p>Учените са объркани и от биологическите прилики между близнаците. Известни са примери на <i>огледални</i> близнаци - десняк и левак, със зъбни аномалии от симетричен тип и пр. Никой обаче не може да даде научно обяснение на тези феномени.</p>
<p>Благодарение на използването на ехографията при наблюдението на ембрионите днес е известно, че близначеството е много по-често срещано, отколкото се предполагаше. Поне една бременност на всеки осем започва като близначеска, макар че после само една десета от тях завършва с раждането на близнаци. Не е за пренебрегване хипотезата, че плодът, а след това зрелият човек може да страда от чувство за вина поради смъртта на близнака си. Тази теория хвърля светлина върху чувството за незавършеност, което някои хора изпитват през целия си живот. Биологът Чарлз Боклидж счита, че хората, които са имали брат близнак, "умрял" в ембрионалната си фаза, са над 15 % от всички нас.</p>
<p>Теорията за <i>часовника на живота</i>, формулирана от Луиджи Геда, основател и директор на институт "Грегорио Мендел" в Рим, е един от задълбочените научни опити за разрешаване на загадките на близначеството. Между 1953 г. и 1978 г. Геда проучва над 15 000 двойки близнаци и стига до извода, че всички ние имаме своего рода <i>проект на живота</i>, зашифрован от нашия генетичен код - т.нар. "часовник на живота". Това е особено видимо при близнаците. Теорията за часовника на живота обяснява доста обезпокояващи аномалии в живота на двойките близнаци. Например може да обясни защо близнаците Джим са били пристрастени пушачи, защо и двамата са получили инфаркт и са страдали от хемороиди, но не успява да хвърли светлина върху други въпроси. Мистериозни остават причините, накарали и двамата да се оженят за жени с еднакви имена и т.н.</p>
<p>Остават много въпроси, на които учените все още предстои да дадат отговор.</p>
<p></p>
<p>                     <b>Красимир ГЕОРГИЕВ, Евгени АЛЕКСИЕВ</b></p>
                         
<p>              <i>Снимки: Архив на група "Ергосфера"</i>       </p>
<p>Въпреки че са били разделени още от рождението си и са живели съвсем независимо един от друг цели 39 години, близнаците Джим Люис и Джим Спрингер си приличат не само физически, а и по житейските си премеждия и преживявания</p>
<p></p>
<span style="font-size: 10px; font-style: italic">Статиите са защитени съобразно механизмите, свързани с нормативните документи за авторското право, и могат да бъдат препечатвани или ползвани в централния и периодичния печат и в другите средства за масова информация само след изричното разрешение на авторите, което може да бъде договорено на e-mail <a href="mailto:ergosfera@fliorir.com"> ergosfera@fliorir.com </a> или на тел.: 846-57-68 или gsm: 0885-733-566, издателство “Фльорир”. Статиите могат да бъдат ползвани в други електронни сайтове само изцяло и без промени, със споменаването на авторите и наличието на връзка към <a href="http://www.fliorir.com">http://www.fliorir.com<a>. Снимките към статиите могат да бъдат ползвани само след разрешение на авторите и надписването към тях на текста: Снимки: архив на група “Ергосфера”.</span><p></p>
<a href="../ergosfera.htm"> Ергосфера </a> &gt; <a href="../phenomena.htm"> Феномени </a> &gt; Имаме ли свой близнак
		</div>
	</div>
	<h2>&copy; Copyright Fliorir 2005. All rights reserved.</h2>
<script src="http://www.google-analytics.com/urchin.js" type="text/javascript">
</script>
<script type="text/javascript">
_uacct = "UA-150797-2";
urchinTracker();
</script>
</body>
</html>