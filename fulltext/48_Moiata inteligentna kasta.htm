<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html>
<head>

<meta http-equiv="content-type" content="text/html; charset=UTF-8" />
<meta name="author" content="krasin" />

<title>Фльорир - Ергосфера &gt; Футурология &gt; Моята интелигентна къща</title>

<style type="text/css" media="all">@import url( ../styles.css );</style>

</head>
<body>

	<h1>Издателство "Фльорир"</h1>


	<div class="break"></div>

	<div id="container">
		<div id="content">
<a href="../ergosfera.htm"> Ергосфера </a> &gt; <a href="../futurology.htm"> Футурология </a> &gt; Моята интелигентна къща
           <h3>Моята интелигентна къща</h3>
<p><b>Домът ни ще бъде внимателен и любезен, наш иконом, бодигард и приятел</b></p>
<p></p>
<p>Студена петъчна вечер е. Приближавате се към къщата си и натискате дистанционното управление, но входната врата не се отваря. Компютъризираната система, контролираща вашия дом, отказва да признае свещеното ви право да влезете. Междувременно се е задействала алармата, която е уведомила полицията и е раздразнила съседите. Във вътрешността на сградата отоплението е изключено, машината за кафе е изгоряла, стереоуредбата дъни на максимум, ваната в банята прелива, а автоматичната система на кухнята е поръчала храна за цяла армия. И вие разбирате, че компютърът, който командва дома ви, е полудял, че ви е превърнал в герой от космическите одисеи на Артър Кларк.</p>
<p>Само след двадесетина години нашите къщи ще станат интелигентни и подобен сценарий няма да бъде невъзможен. Вече близо десетилетие компютърният контрол над домовете е факт в Канада и в САЩ, но едва през последните месеци къщите на бъдещето се придвижиха от простата автоматизация към същинския изкуствен интелект.</p>
<p><img class="right" src="images/kasta1_kol.jpg" alt="Проект за интелигентна къща на калифорнийската фирма Хоум Аутомейшън Систем Инк. Системата може да се контролира от компютър, чрез дистанционно управление или по телефона"/>Представете си за момент, че всяка машина, която имате вкъщи - пералня, видеоуредба, електронни входни врати и пр., комуникира с останалите и че всички те се ръководят от централен компютър. Тази технология прави първите си стъпки, но вече обещава бляскаво развитие.</p>
<p>Групата HES, включваща промишлени гиганти като "Сименс" и "Бош", подготвя за пазара кухненски адютант, който разполага с огромен набор от рецепти и контролира готварските печки. Компютърът ви помага да приготвите храната, отивате на работа, а после с телефонно обаждане му нареждате да включи печката така, че ястията да са готови в момента, когато ще се върнете.</p>
<p>Корпорация "Майкрософт" работи доста време върху идеята да адаптира оперативната система "Уиндоус" към домашните електроуреди, свързвайки ги с "Интернет". Така електроуредите ще си взаимодействат един с друг, ще се диагностицират и поправят сами или в случай на необходимост ще извикват сами майстора за ремонт. Ако пералната ви машина например има технически проблем, контролният панел ще я спре, за да избегне авария, после централният компютър на интерактивната къща ще потърси помощ, ще идентифицира пристигащия техник, ще му отвори вратата и ще го държи "под око", докато е в къщата.</p>
<p>Прогресът на нанотехнологиите открива пред нас възможности без граници. Сградите, в които ще живеем, ще бъдат снабдени със собствени компютърни бази и командни панели, които ще променят организацията на живота. Интегриран към всяка наша необходимост, интелигентният ни дом ще бъде внимателен и любезен към ползвателите си. Масите за обяд ще се адаптират по размери и форма към събитията и броя на хранещите се и ще затоплят само частите, върху които се поставя храната. Кухнята сама ще замразява хранителните продукти, директно пристигнали от супермаркета, мивките и ваните в банята ще регулират градусите и потока на водата след просто докосване или гласова команда, чувствителните стени и прозорци ще контролират температурата в къщата, а интелигентните ни дрехи ще сменят формата и цвета си според конкретния случай и душевното ни състояние.</p>
<p>Охранителната техника получи голямо развитие с разработването на т.нар. сензори с пасивни инфрачервени лъчи. Тази технология явно ще бъде част от бъдещата система за домашна сигурност, като в случаи на подозрителни нахлувания ще блокира вратите и ще задейства вътрешни телекамери и видеомагнетофони. По всяко време стопаните ще разполагат с информация за всеки, който се приближава към жилището им.</p>
<p>Автоматичните врати ще се усъвършенстват, но те отдавна не са новост и днес е сравнително лесно да се свърже главният вход с компютъра, което би позволило да отваряме вратата, натискайки бутон на джобния си телефон. Без да изоставяме предпочитания фотьойл, ние можем да видим кой е пред входа и да решим дали да му отворим.</p>
<p>През следващите години вратите и скритите телекамери ще добият способността за двупосочна комуникация. Домашният компютър ще бъде в течение на всичко, което се случва, и ще поема подходящите инициативи. Вече се патентоват различни системи, които непрекъснато се усъвършенстват. Във Великобритания например социалните служби от няколко години пробват подобна система в домовете за възрастни хора и инвалиди.</p>
<p>Най-разпространената компютъризирана програма за домашна автоматизация в САЩ е Х-10. Тя се включва към наличната електрическа мрежа и е в състояние да контролира почти всичко. Технологията Х-10 програмира компютъра да показва на екрана образа на приближаващия се към дома, да разбира кой телефонира и да изпраща чрез телефонния секретар различни съобщения в зависимост от това кой звъни, да отваря щори и да включва сутрин радиото, да обявява за пристигналата кореспонденция, да контролира консумацията на електрическа енергия, системите за отопление и климатичните инсталации, да пали и гаси светлините в определени часове или при определени случаи, да увеличава или намалява интензивността на осветлението в съответствие с различните душевни състояния на стопаните, да отваря вратите на гаража, когато се приближава собственикът, да задейства алармите "антивзлом", "антипожар", "антинаводнение" и пр.</p>
<p><img class="right" src="images/kasta_kol1.jpg" alt="Природната къща ще използва слънчева енергия за отопление, ще пречиства дъждовна вода за миене и готвене, ще трансформира отпадъците във вторични продукти и ще прилага модерните компютърни технологии за обслужване и контрол"/>Според нормативите на Европейския съюз наскоро бе уточнен единен стандарт за хармония между новите продукти за автоматизация на жилищата и досегашните домашни електроуреди. Концепцията за европейска домашна система, известна като <i>"Свържи и използвай"</i>, предвижда нововъведенията да са лесни за инсталиране и ползване.</p>
<p>Новите приспособления ще задоволяват каквито и да е наши специфични изисквания. Креслата ще се адаптират към формата на тялото и ще подпомагат сядането и ставането, стените ще променят цвета и температурата си, умните маси ще знаят къде се намираме и ще ни предупреждават, ако чашката за кафе може да падне. Представете си колко важни ще бъдат тези екстри за живота на един сляп човек например.</p>
<p>Технологиите на автоматизираното жилище вече напуснаха царството на научната фантастика и се вляха в реалния свят на експериментирането. Разбира се, в началните фази всичко това съвсем няма да бъде евтино, а съществува и друга опасност.</p>
<p>Машините ще контролират всичко - от чистотата на въздуха, който дишаме, до това колко време да прекарваме на светло или на тъмно. Твърде скоро компютрите ще станат по-интелигентни от проектантите си, ще се учат самостоятелно, ще се свързват с други умни машини и могат да се обединят в един гигантски глобален мозък, милиарди пъти по-съвършен от човешкия.</p>
<p>А когато първата машина с интелигентност, сравнима с човешката, бъде задействана, ще можем ли да я изключим?</p>
<p></p>
<p>                <b>Евгени АЛЕКСИЕВ, Красимир ГЕОРГИЕВ</b></p>
               
<p>            <i>Снимки: Архив на група "Ергосфера"</i>    </p>
<p><img src="images/kasta1s_kol.jpg" alt="Проект за интелигентна къща на калифорнийската фирма Хоум Аутомейшън Систем Инк. Системата може да се контролира от компютър, чрез дистанционно управление или по телефона"/>Проект за интелигентна къща на калифорнийската фирма "Хоум Аутомейшън Систем Инк". Системата може да се контролира от компютър, чрез дистанционно управление или по телефона</p>
<p><img src="images/kasta_kol1s.jpg" alt="Природната къща ще използва слънчева енергия за отопление, ще пречиства дъждовна вода за миене и готвене, ще трансформира отпадъците във вторични продукти и ще прилага модерните компютърни технологии за обслужване и контрол"/>Природната къща ще използва слънчева енергия за отопление, ще пречиства дъждовна вода за миене и готвене, ще трансформира отпадъците във вторични продукти и ще прилага модерните компютърни технологии за обслужване и контрол</p> 
<p></p>
<span style="font-size: 10px; font-style: italic">Статиите са защитени съобразно механизмите, свързани с нормативните документи за авторското право, и могат да бъдат препечатвани или ползвани в централния и периодичния печат и в другите средства за масова информация само след изричното разрешение на авторите, което може да бъде договорено на e-mail <a href="mailto:ergosfera@fliorir.com"> ergosfera@fliorir.com </a> или на тел.: 846-57-68 или gsm: 0885-733-566, издателство “Фльорир”. Статиите могат да бъдат ползвани в други електронни сайтове само изцяло и без промени, със споменаването на авторите и наличието на връзка към <a href="http://www.fliorir.com">http://www.fliorir.com<a>. Снимките към статиите могат да бъдат ползвани само след разрешение на авторите и надписването към тях на текста: Снимки: архив на група “Ергосфера”.</span><p></p>
<a href="../ergosfera.htm"> Ергосфера </a> &gt; <a href="../futurology.htm"> Футурология </a> &gt; Моята интелигентна къща
		</div>
	</div>
	<h2>&copy; Copyright Fliorir 2005. All rights reserved.</h2>
<script src="http://www.google-analytics.com/urchin.js" type="text/javascript">
</script>
<script type="text/javascript">
_uacct = "UA-150797-2";
urchinTracker();
</script>
</body>
</html>